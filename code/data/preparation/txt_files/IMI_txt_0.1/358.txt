File id: 358 File title: Wob-besluit_BAG.pdf.
Ministerie van Binnenlandse Zaken en
Koninkrijksrelaties
> Retouradres Postbus 20011 2500 EA 's-Gravenhage
Directoraat-generaal
Bestuur, Ruimte en Wonen
Directie Ruimte en
Leefomgeving
Turfmarkt 147
's-Gravenhage
Postbus 20011
2500 EA 's-Gravenhage
www.rijksoverheid.ni
www.facebook.com/minbzk
www.twitter.com/minbzk
www.linkedin.com/company/
ministerie-van-bzk
2 9 MRT 2022 Kenmerk
2022-0000139031
Datum
Uw kenmerk
Betreft Besluit inzake uw verzoek op grond van de Wet openbaarheid
bestuur
Bijlage(n)
2
In uw brief van 28 februari 2022 vraagt u op grond van de Wet openbaarheid van
bestuur (hierna: Wob) om documenten die informatie bevatten over een artikel
uit de BAG Praktijkhandleiding van het Kadaster Wat betekent de Wet
elektronische publicatie voor de BAG?. U vraagt specifiek in dit kader om
documenten die informatie bevatten over afspraken met de VNG, het overleg dat
hieraan voorafging en de communicatie over en implementatie van de gemaakte
afspraken.
De ontvangst van uw verzoek is schriftelijk bevestigd bij brief van 3 maart 2022
(kenmerk 2022-0000106735). Met deze brief ontvangt u het besluit op uw
verzoek van 28 februari 2022.
Wettelijk kader
Uw verzoek valt onder de reikwijdte van de Wob. Voor de relevante Wob-artikelen
verwijs ik u naar bijlage 1.
Inventarisatie documenten
Op basis van uw verzoek zijn in totaal twee documenten aangetroffen. Deze
documenten zijn opgenomen in een inventarislijst, die als bijlage 2 bij dit besluit
is gevoegd. In dit besluit wordt verwezen naar de corresponderende nummers uit
de inventarislijst, zodat per document duidelijk is wat is besloten.
Besluit
Ik heb besloten de door u gevraagde informatie opgenomen in de documenten
met nummers 1 en 2 niet openbaar te maken. Voor de motivering verwijs ik naar
onderdeel overwegingen van dit besluit.
Overwegingen
Algemene overweging: openbaarheid t.a. v. een ieder
Allereerst wil ik u wijzen op het volgende. Ingevolge artikel 3, vijfde lid, van de
Wob, wordt een verzoek om informatie ingewilligd met inachtneming van het
bepaalde in de artikelen 10 en 11.
Pagina 1 van 6Directoraat-generaal
Bestuur, Ruimte en Wonen
Directie Ruimte en
Leefomgeving
Kenmerk
Het recht op openbaarmaking op grond van de Wob dient uitsluitend het publieke
2022-0000139031
belang van een goede en democratische bestuursvoering. Het komt iedere burger
in gelijke mate toe. Daarom kan ten aanzien van de openbaarheid geen
onderscheid worden gemaakt naar gelang de persoon of de bedoeling of belangen
van de verzoeker. Bij de te verrichten belangenafweging worden dan ook
betrokken het algemene belang bij openbaarmaking van de gevraagde informatie
en de door de weigeringsgronden te beschermen belangen, maar niet het
specifieke belang van de verzoeker.
Evenmin kent de Wob een beperkte vorm van openbaarmaking. Dit betekent dat
openbaarmaking van de gevraagde documenten uitsluitend aan u op grond van
de Wob niet mogelijk is. Indien ik aan u de betreffende documenten verstrek,
moet ik deze ook aan anderen geven indien zij daarom verzoeken. In dat licht
vindt de onderstaande belangenafweging/vinden de onderstaande
belangenafwegingen dan ook plaats.
Persoonlijke beleidsopvattingen in een stuk voor intern beraad
Uitgangspunt van de Wob is dat overheidsinformatie openbaar is. Dit geldt in
beginsel ook voor documenten opgesteld ten behoeve van intern beraad. Dit is
het beraad over een bestuurlijke aangelegenheid binnen een bestuursorgaan, dan
wel binnen een kring van overheden in het kader van de gezamenlijke
verantwoordelijkheid voor een bestuurlijke aangelegenheid. Uit de
wetsgeschiedenis blijkt dat onder het begrip 'documenten opgesteld ten behoeve
van intern beraad' onder meer moeten worden begrepen: nota's van ambtenaren
aan hun politieke en ambtelijk leidinggevenden, correspondentie tussen de
onderdelen van een ministerie en tussen ministeries onderling, concepten van
stukken, agenda's, notulen, samenvattingen en conclusies van interne
besprekingen en rapporten van ambtelijke adviescommissies. Degene die de
stukken heeft opgesteld moet de bedoeling hebben gehad dat ze zouden dienen
voor intern beraad.
Artikel 11, eerste lid, van de Wob bepaalt dat uit documenten die zijn opgesteld
ten behoeve van intern beraad geen informatie wordt verstrekt over persoonlijke
beleidsopvattingen. Onder 'persoonlijke beleidsopvattingen' wordt verstaan:
ambtelijke adviezen, visies, standpunten en overwegingen. Dergelijke opvattingen
worden niet openbaar gemaakt omdat een zekere mate van veiligheid en
vertrouwelijkheid noodzakelijk is om te kunnen komen tot een effectieve
besluitvorming. Ambtenaren en bestuurders moeten onderling en met
bewindspersonen kunnen brainstormen. Feiten, prognoses, beleidsalternatieven,
de gevolgen van een bepaald beleidsalternatief of andere onderdelen met een
overwegend objectief karakter worden door mij niet beschouwd als persoonlijke
beleidsopvattingen. De totstandkoming van beleid en regelgeving wordt met de
openbaarheid van dergelijke informatie inzichtelijk.
De documenten met nummers één en twee zijn opgesteld ten behoeve van intern
beraad en bevatten persoonlijke beleidsopvattingen. Het gaat om e-
mailwisselingen die zien op conceptdocumenten. De definitieve versie van het
conceptdocument is openbaar en terug te vinden op de website van het Kadaster
(https://imbaq.qithubjo/praktijkhandleidinci/artikelen/wat-betekent-de-wet-
Pagina 2 van 6Directoraat-generaal
Bestuur, Ruimte en Wonen
Directie Ruimte en
Leefomgeving
elektronische-publicatie-WEP-voor-de-BAG). In de jurisprudentie' wordt
Kenmerk
overwogen dat voor zover conceptdocumenten afwijken van de definitieve versie,
2022-0000139031
het gaat om persoonlijke beleidsopvattingen. Ik acht het niet in het belang van
een goede en democratische bestuursvoering deze persoonlijke
beleidsopvattingen openbaar te maken, zowel in tot op de persoon herleidbare als
geanonimiseerde vorm.
Het voorkomen van onevenredige benadeling
Op grond van artikel 10, tweede lid, aanhef en onder g, van de Wob blijft
verstrekking van informatie achterwege voor zover het belang daarvan niet
opweegt tegen het belang van het voorkomen van onevenredige bevoordeling of
benadeling van bij de aangelegenheid betrokken natuurlijke personen of
rechtspersonen dan wel van derden.
Ten aanzien van concepten overweeg ik als volgt. Concepten van stukken worden
in beginsel niet openbaar gemaakt. In de fase waarin het besluit nog vorm moet
krijgen, moet er ruimte zijn om concepten en gedachten met elkaar uit te
wisselen. Omdat concepten bestemd zijn voor het interne beraad over een op te
stellen document, wordt in beginsel geen informatie verstrekt over de daarin
opgenomen persoonlijke beleidsopvattingen. Evenmin is het in het belang van een
ordentelijk verloop van het besluitvormingsproces dat er een publiek debat
plaatsvindt over documenten die nog niet rijp zijn voor besluitvorming. Daarom is
het ook in het kader van het goed functioneren van de staat en ter voorkoming
van onevenredige benadeling in beginsel nodig om conceptteksten niet openbaar
te maken.
Hoogachtend,
De minister voor Volkshuisvesting en Ruimtelijke Ordening,
narr~s deZe,
Secretaris-generaal
Belanghebbenden kunnen binnen zes weken na bekendmaking van dit besluit daartegen per
brief bezwaar maken bij de minister voor Volkshuisvesting en Ruimtelijke Ordening, Directie
Constitutionele Zaken en Wetgeving, Postbus 20011, 2500 EA Den Haag. Het bezwaarschrift
moet zijn ondertekend, voorzien zijn van een datum alsmede de naam en het adres van de
indiener en dient vergezeld te gaan van de grond waarop het bezwaar rust en, zo mogelijk,
een afschrift van het besluit waartegen het bezwaar is gericht.
ABRvS 17 mei 2017, ECLI:NL:RVS:2017:1298; ABRvS 10 oktober 2019, ECLI:NL:RVS:2018:3299.
Pagina 3 van 6Directoraat-generaal
Bestuur, Ruimte en Wonen
Directie Ruimte en
Leefomgeving
Bijlage 1 - Relevante artikelen uit de Wob
Kenmerk
2022-0000139031
Artikel 1
In deze wet en de daarop berustende bepalingen wordt verstaan onder:
a. document: een bij een bestuursorgaan berustend schriftelijk stuk of ander materiaal dat gegevens
bevat;
b. bestuurlijke aangelegenheid: een aangelegenheid die betrekking heeft op beleid van een
bestuursorgaan, daaronder begrepen de voorbereiding en de uitvoering ervan;
c. intern beraad: het beraad over een bestuurlijke aangelegenheid binnen een bestuursorgaan, dan
wel binnen een kring van bestuursorganen in het kader van de gezamenlijke verantwoordelijkheid
voor een bestuurlijke aangelegenheid;
d. niet-ambtelijke adviescommissie: een van overheidswege ingestelde instantie, met als taak het
adviseren van een of meer bestuursorganen en waarvan geen ambtenaren lid zijn, die het
bestuursorgaan waaronder zij ressorteren adviseren over de onderwerpen die aan de instantie zijn
voorgelegd. Ambtenaren, die secretaris of adviserend lid zijn van een adviesinstantie, worden voor
de toepassing van deze bepaling niet als leden daarvan beschouwd;
e. ambtelijke of gemengd samengestelde adviescommissie: een instantie, met als taak het adviseren
van één of meer bestuursorganen, die geheel of gedeeltelijk is samengesteld uit ambtenaren, tot
wier functie behoort het adviseren van het bestuursorgaan waaronder zij ressorteren over de
onderwerpen die aan de instantie zijn voorgelegd;
f. persoonlijke beleidsopvatting: een opvatting, voorstel, aanbeveling of conclusie van een of meer
personen over een bestuurlijke aangelegenheid en de daartoe door hen aangevoerde argumenten;
g. milieu-informatie: hetgeen daaronder wordt verstaan in artikel 19.1a van de Wet milieubeheer.
Artikel 3
1. Een ieder kan een verzoek om informatie neergelegd in documenten over een bestuurlijke
aangelegenheid richten tot een bestuursorgaan of een onder verantwoordelijkheid van een bestuursorgaan
werkzame instelling, dienst of bedrijf.
2. De verzoeker vermeldt bij zijn verzoek de bestuurlijke aangelegenheid of het daarop betrekking hebbend
document, waarover hij informatie wenst te ontvangen.
3. De verzoeker behoeft bij zijn verzoek geen belang te stellen.
4. Indien een verzoek te algemeen geformuleerd is, verzoekt het bestuursorgaan de verzoeker zo spoedig
mogelijk om zijn verzoek te preciseren en is het hem daarbij behulpzaam.
5. Een verzoek om informatie wordt ingewilligd met inachtneming van het bepaalde in de artikelen 10 en
11.
Artikel 10
1. Het verstrekken van informatie ingevolge deze wet blijft achterwege voor zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft, die door natuurlijke personen of rechtspersonen
vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf 2 van hoofdstuk 2 van de Wet bescherming
persoonsgegevens, tenzij de verstrekking kennelijk geen inbreuk op de persoonlijke levenssfeer
maakt.
2. Het verstrekken van informatie ingevolge deze wet blijft eveneens achterwege voor zover het belang
daarvan niet opweegt tegen de volgende belangen:
a. de betrekkingen van Nederland met andere staten en met internationale organisaties;
b. de economische of financiële belangen van de Staat, de andere publiekrechtelijke
Pagina 4 van 6Directoraat-generaal
Bestuur, Ruimte en Wonen
Directie Ruimte en
Leefomgeving
lichamen of de in artikel la, onder c en d, bedoelde bestuursorganen;
Kenmerk
c. de opsporing en vervolging van strafbare feiten; 2022-0000139031
d. inspectie, controle en toezicht door bestuursorganen;
e. de eerbiediging van de persoonlijke levenssfeer;
f. het belang, dat de geadresseerde erbij heeft als eerste kennis te kunnen nemen van de
informatie;
g. het voorkomen van onevenredige bevoordeling of benadeling van bij de aangelegenheid
betrokken natuurlijke personen of rechtspersonen dan wel van derden.
3. Het tweede lid, aanhef en onder e, is niet van toepassing voorzover de betrokken persoon heeft
ingestemd met openbaarmaking.
4. Het eerste lid, aanhef en onder c en d, het tweede lid, aanhef en onder e, en het zevende lid, aanhef en
onder a, zijn niet van toepassing voorzover het milieu-informatie betreft die betrekking heeft op emissies in
het milieu. Voorts blijft in afwijking van het eerste lid, aanhef en onder c, het vèrstrekken van milieu-
informatie uitsluitend achterwege voorzover het belang van openbaarmaking niet opweegt tegen het daar
genoemde belang.
5. Het tweede lid, aanhef en onder b, is van toepassing op het verstrekken van milieu-informatie voor
zover deze handelingen betreft met een vertrouwelijk karakter.
6. Het tweede lid, aanhef en onder g, is niet van toepassing op het verstrekken van milieu-informatie.
7. Het verstrekken van milieu-informatie ingevolge deze wet blijft eveneens achterwege voorzover het
belang daarvan niet opweegt tegen de volgende belangen:
a. de bescherming van het milieu waarop deze informatie betrekking heeft;
b. de beveiliging van bedrijven en het voorkomen van sabotage.
8. Voorzover het vierde lid, eerste volzin, niet van toepassing is, wordt bij het toepassen van het eerste,
tweede en zevende lid op milieu-informatie in aanmerking genomen of deze informatie betrekking heeft op
emissies in het milieu.
Artikel 11
1. In geval van een verzoek om informatie uit documenten, opgesteld ten behoeve van intern beraad,
wordt geen informatie verstrekt over daarin opgenomen persoonlijke beleidsopvattingen.
2. Over persoonlijke beleidsopvattingen kan met het oog op een goede en democratische bestuursvoering
informatie worden verstrekt in niet tot personen herleidbare vorm. Indien degene die deze opvattingen
heeft geuit of zich erachter heeft gesteld, daarmee heeft ingestemd, kan de informatie in tot personen
herleidbare vorm worden verstrekt.
3. Met betrekking tot adviezen van een ambtelijke of gemengd samengestelde adviescommissie kan het
verstrekken van informatie over de daarin opgenomen persoonlijke beleidsopvattingen plaatsvinden, indien
het voornemen daartoe door het bestuursorgaan dat het rechtstreeks aangaat aan de leden van de
adviescommissie voor de aanvang van hun werkzaamheden kenbaar is gemaakt.
4. In afwijking van het eerste lid wordt bij milieu-informatie het belang van de bescherming van de
persoonlijke beleidsopvattingen afgewogen tegen het belang van openbaarmaking. Informatie over
persoonlijke beleidsopvattingen kan worden verstrekt in niet tot personen herleidbare vorm. Het tweede
lid, tweede volzin, is van overeenkomstige toepassing.
Pagina 5 van 6Directoraat-generaal
Bestuur, Ruimte en Wonen
Directie Ruimte en
Leefomgeving
Bijlage 2 — Inventarislijst
Kenmerk
2022-0000139031
N r. Document Beoordeling Wob Afzender Ontvanger
1. Eerste e-mailwisseling Geweigerd 11.1, BZK VNG
tussen ambtenaren BZK 10.2.g
en medewerkers VNG
over concept tekst WEP
en BAG n.a.v. vraag VNG
2. Tweede e-mailwisseling Geweigerd 11.1, BZK VNG
tussen ambtenaren BZK 10.2.g
en medewerkers VNG
over concept tekst WEP
en BAG n.a.v. vraag VNG
Pagina 6 van 6