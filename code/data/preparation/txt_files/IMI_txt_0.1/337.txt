File id: 337 File title: wob-besluit-chagos-archipel.pdf.
[...] Directie Juridische Zaken
Rijnstraat 8
2515 XP Den Haag
Postbus 20061
2500 EB Den Haag
Nederland
www.rijksoverheid.nl
Nederland
Datum 19 januari 2022 www.nederlandwereldwijd.nl
Contactpersoon
Betreft Reactie op uw Wob-verzoek Wob@minbuza.nl
Geachte[...],
In uw brief van 21 oktober 2021, ontvangen op 22 oktober 2021, heeft u
met een beroep op de Wet openbaarheid van bestuur (hierna: Wob)
informatie verzocht over de schriftelijke inbreng van Nederland van 27
februari 2018 over Chagos Archipel.
U vraagt specifiek om documenten die betrekking hebben op de
voorbereiding van de Nederlandse inbreng bij de Adviesprocedure bij het
Internationaal Gerechtshof over de “Legal Consequences of the Separation
of the Chagos Archipelago from Mauritius in 1965”.
De ontvangst van uw verzoek is schriftelijk bevestigd bij e-mail van 10
november 2021. In dezelfde e-mail is de beslistermijn verdaagd met vier
weken. Op 15 december 2022 is de termijn met vier weken opgeschort in
verband met zienswijze.
Met betrekking tot uw verzoek om informatie bericht ik u als volgt.
Wettelijk kader
Uw verzoek valt onder de reikwijdte van de Wob. Voor de relevante Wob-
artikelen verwijs ik u naar de bijlage.
Inventarisatie documenten
Op basis van uw verzoek zijn in totaal 13 documenten aangetroffen. Deze
documenten zijn opgenomen in een inventarislijst, die als bijlage bij dit
besluit is gevoegd. In dit besluit wordt verwezen naar de
corresponderende nummers uit de inventarislijst, zodat per document
duidelijk is wat is besloten.
Pagina 1 van 9Zienswijzen
Er is sprake van een derde belanghebbende die voor de openbaarmaking Datum
19-01-2022
van de documenten zienswijzen hebben ingediend.
De zienswijze van de derde belanghebbende heb ik in mijn
belangenafweging meegenomen.
Besluit
(Gedeeltelijk) openbaar
Ik heb besloten een deel van de aangetroffen documenten (gedeeltelijk)
openbaar te maken op grond van de Wob. Bij het niet openbaar maken
van bepaalde informatie heb ik artikel 10, tweede lid, aanhef en onder a
en e en artikel 11 eerste lid van de Wob toegepast.
Niet openbaar
Daarnaast heb ik besloten een deel van de door u gevraagde informatie
niet openbaar te maken. Bij het niet openbaar maken van bepaalde
documenten heb ik artikel 10, tweede lid, aanhef en onder a en artikel 11,
eerste lid van de Wob toegepast.
Voor de motivering voor het niet openbaar maken van bepaalde
informatie, verwijs ik naar het onderdeel ‘Overwegingen’ van dit besluit.
Overwegingen
Algemene overweging: openbaarheid t.a.v. een ieder
Allereerst wil ik u wijzen op het volgende. Ingevolge artikel 3, vijfde lid,
van de Wob, wordt een verzoek om informatie ingewilligd met
inachtneming van het bepaalde in de artikelen 10 en 11 van de Wob.
Het recht op openbaarmaking op grond van de Wob dient uitsluitend het
publieke belang van een goede en democratische bestuursvoering. Het
komt iedere burger in gelijke mate toe. Daarom kan ten aanzien van de
openbaarheid geen onderscheid worden gemaakt naar gelang de persoon
of de bedoeling of belangen van de verzoeker. Bij de te verrichten
belangenafweging worden dan ook betrokken het algemene belang bij
openbaarmaking van de gevraagde informatie en de door de
weigeringsgronden te beschermen belangen, maar niet het specifieke
belang van de verzoeker.
Pagina 2 van 9Evenmin kent de Wob een beperkte vorm van openbaarmaking. Dit
betekent dat openbaarmaking van de gevraagde documenten uitsluitend Datum
19-01-2022
aan u op grond van de Wob niet mogelijk is. Indien ik aan u de
betreffende documenten verstrek, moet ik deze ook aan anderen geven
indien zij daarom verzoeken. In dat licht vinden de onderstaande
belangenafwegingen dan ook plaats.
Betrekkingen van Nederland met andere staten en met internationale
organisaties
Op grond van artikel 10, tweede lid, aanhef en onder a, van de Wob blijft
verstrekking van informatie achterwege voor zover het belang daarvan
niet opweegt tegen het belang van de betrekkingen van Nederland met
andere staten en met internationale organisaties.
Met deze uitzonderingsgrond wordt blijkens de bepaling beoogd te
voorkomen dat de wettelijke plicht tot het verstrekken van informatie tot
gevolg zou hebben dat de Nederlandse internationale betrekkingen
schade zouden lijden. Voor de toepassing van deze bepaling is het niet
noodzakelijk dat men een verslechtering van de goede betrekkingen als
zodanig met andere landen of internationale organisaties voorziet.
Voldoende is dat met het verschaffen van informatie wordt voorzien dat
het internationale contact op bepaalde punten stroever zal gaan lopen,
met als gevolg bijvoorbeeld dat het onderhouden van diplomatieke
betrekkingen, of het voeren van bilateraal of multilateraal overleg met
deze landen of internationale organisaties, moeilijker zou gaan dan
voorheen, of dat men in deze landen of internationale organisaties minder
geneigd zou zijn tot het verstrekken van bepaalde gegevens dan
voorheen.
Daar waar ik deze uitzonderingsgrond heb toegepast, is het belang van de
betrekkingen van Nederland met Mauritius en betrokken NAVO-lidstaten
in het geding. De betrekkingen met deze landen zouden geschaad
worden, wanneer de desbetreffende informatie openbaar zou worden
gemaakt op grond van de Wob. Dit zou de noodzakelijke
vertrouwelijkheid en effectiviteit van het diplomatieke verkeer en
bilateraal overleg ondermijnen. Afwegende het belang van de
internationale betrekkingen en het publieke belang bij openbaarmaking,
acht ik het eerste zwaarder wegen. Daar waar informatie onlosmakelijk
verweven is met de overige inhoud van het document heb ik
openbaarmaking van het gehele document geweigerd met een beroep op
artikel 10 lid 2 sub a.
Pagina 3 van 9Daar waar informatie onlosmakelijk verweven is met de overige inhoud
van het document heb ik openbaarmaking van het gehele document Datum
19-01-2022
geweigerd met een beroep op artikel 10 lid 2 sub a.
De eerbiediging van de persoonlijke levenssfeer
Op grond van artikel 10, tweede lid, aanhef en onder e, van de Wob blijft
verstrekking van informatie achterwege voor zover het belang daarvan
niet opweegt tegen het belang dat de persoonlijke levenssfeer wordt
geëerbiedigd.
In de documenten die op de inventarisatielijst geduid zijn met de
beoordelingscode 10.2.e staan persoonsgegevens. Dit betreft namen van
personen, functietitels die herleidbaar zijn tot personen, e-mailadressen
en telefoonnummers. Deze gegevens maak ik niet openbaar. Ik ben van
oordeel dat ten aanzien van de genoemde persoonsgegevens de privacy
van betrokkenen prevaleert boven het belang van openbaarmaking.
Hierbij heb ik in de beoordeling meegewogen of de betrokken personen
vanuit hun functie regelmatig in de openbaarheid treden. De genoemde
persoonsgegevens heb ik verwijderd uit de documenten.
Voor zover het de namen van ambtenaren betreft is hierbij het volgende
van belang. Als gevolg van een nieuwe werkinstructie met betrekking tot
de Wob wordt er op een andere wijze invulling gegeven aan de
uitzonderingsgrond inzake de eerbieding van de persoonlijke levenssfeer.
Uit die nieuwe instructie volgt dat er in bepaalde dossiers aanleiding kan
zijn om in het kader van een goede en democratische bestuursvoering,
persoonlijke beleidsopvattingen openbaar te maken. Bijvoorbeeld omdat
de geuite persoonlijke beleidsopvattingen ouder zijn dan vijf jaar en geen
onderdeel zijn van een actueel dossier. Of als het Wob-verzoek gericht is
op een politiek-bestuurlijk (hoog) gevoelig dossier, waar bijvoorbeeld ook
de Staten-Generaal of de media belangstelling voor hebben. Ook het
voorkomen van een onjuist of onvolledig beeld over de besluitvorming
kan reden zijn om persoonlijke beleidsopvattingen openbaar te maken.
Conform het bepaalde in artikel 11, tweede lid van de Wob gebeurt
openbaarmaking van dergelijke persoonlijke beleidsopvattingen
geanonimiseerd. Dit ter bescherming van de persoonlijke levenssfeer van
de betrokken ambtenaar. Om dit belang afdoende te borgen worden in
alle dossiers - ook wanneer er geen toepassing wordt gegeven aan de
discretionaire bevoegdheid van artikel 11, tweede lid - namen en de
functieduiding van ambtenaren niet openbaar gemaakt. Daarbij is van
belang dat het hier niet gaat om het opgeven van een naam aan een
individuele burger die met een ambtenaar in contact treedt, maar om
openbaarmaking van de naam in de zin van de Wob.
Pagina 4 van 9Datum
Persoonlijke beleidsopvattingen in een stuk voor intern beraad 19-01-2022
Uitgangspunt van de Wob is dat overheidsinformatie openbaar is. Dit
geldt in beginsel ook voor documenten opgesteld ten behoeve van intern
beraad. Dit is het beraad over een bestuurlijke aangelegenheid binnen
een bestuursorgaan, dan wel binnen een kring van overheden in het
kader van de gezamenlijke verantwoordelijkheid voor een bestuurlijke
aangelegenheid. Uit de wetsgeschiedenis blijkt dat onder het begrip
‘documenten opgesteld ten behoeve van intern beraad’ onder meer
moeten worden begrepen: nota’s van ambtenaren aan hun politieke en
ambtelijk leidinggevenden, correspondentie tussen de onderdelen van een
ministerie en tussen ministeries onderling, concepten van stukken,
agenda’s, notulen, samenvattingen en conclusies van interne
besprekingen en rapporten van ambtelijke adviescommissies. Degene die
de stukken heeft opgesteld moet de bedoeling hebben gehad dat ze
zouden dienen voor intern beraad.
Artikel 11, eerste lid, van de Wob bepaalt dat uit documenten die zijn
opgesteld ten behoeve van intern beraad geen informatie wordt verstrekt
over persoonlijke beleidsopvattingen. Onder ‘persoonlijke
beleidsopvattingen’ wordt verstaan: ambtelijke adviezen, visies,
standpunten en overwegingen. Dergelijke opvattingen worden niet
openbaar gemaakt omdat een zekere mate van veiligheid en
vertrouwelijkheid noodzakelijk is om te kunnen komen tot een effectieve
besluitvorming. Ambtenaren en bestuurders moeten onderling en met
bewindspersonen kunnen brainstormen. Feiten, prognoses,
beleidsalternatieven, de gevolgen van een bepaald beleidsalternatief of
andere onderdelen met een overwegend objectief karakter worden door
mij niet beschouwd als persoonlijke beleidsopvattingen. De
totstandkoming van beleid en regelgeving wordt met de openbaarheid van
dergelijke informatie inzichtelijk.
De documenten met nummers 1, 2, 4, 5, 6, 7 en 11 zijn opgesteld ten
behoeve van intern beraad en bevatten persoonlijke beleidsopvattingen.
Het betreft gedachtewisselingen ten aanzien van concepten. Ik acht het
niet in het belang van een goede en democratische bestuursvoering deze
persoonlijke beleidsopvattingen openbaar te maken, zowel in tot op de
persoon herleidbare als geanonimiseerde vorm. Daarom heb ik deze
informatie uit de documenten verwijderd.
Pagina 5 van 9Plaatsing op internet Datum
19-01-2022
Dit besluit worden geplaatst op
https://www.rijksoverheid.nl/onderwerpen/wet-openbaarheid-van-
bestuur-wob, zodat het voor een ieder beschikbaar is.
Vragen
Mocht u naar aanleiding van dit besluit vragen hebben, dan kunt u contact
opnemen met de directie Juridische Zaken via Wob@minbuza.nl of de
directie Communicatie via COM@minbuza.nl.
De minister van Buitenlandse Zaken,
Namens deze,
Dit besluit is vanwege de COVID-19-beperkingen geaccordeerd in een digitale
omgeving, en is om die reden niet ondertekend.
H.D. Streef
Clustercoördinator
Directie Juridische Zaken
Tegen dit besluit kunt u binnen zes weken na de dag waarop dit is bekend
gemaakt een bezwaarschrift indienen, gericht aan de minister van
Buitenlandse zaken, t.a.v. directie Juridische Zaken, postbus 20061, 2500
EB Den Haag. Het bezwaarschrift moet zijn ondertekend, voorzien van
een datum alsmede de naam en het adres van de indiener en dient
vergezeld te gaan van de gronden waarop het bezwaar berust en, zo
mogelijk, van een afschrift van het besluit waartegen het bezwaar is
gericht.
Pagina 6 van 9Bijlage I – Relevante artikelen uit de Wob
Datum
Artikel 1 19-01-2022
In deze wet en de daarop berustende bepalingen wordt verstaan onder:
a. document: een bij een bestuursorgaan berustend schriftelijk stuk of ander
materiaal dat gegevens bevat;
b. bestuurlijke aangelegenheid: een aangelegenheid die betrekking heeft op beleid
van een bestuursorgaan, daaronder begrepen de voorbereiding en de uitvoering
ervan;
c. intern beraad: het beraad over een bestuurlijke aangelegenheid binnen een
bestuursorgaan, dan wel binnen een kring van bestuursorganen in het kader van
de gezamenlijke verantwoordelijkheid voor een bestuurlijke aangelegenheid;
d. niet-ambtelijke adviescommissie: een van overheidswege ingestelde instantie,
met als taak het adviseren van een of meer bestuursorganen en waarvan geen
ambtenaren lid zijn, die het bestuursorgaan waaronder zij ressorteren adviseren
over de onderwerpen die aan de instantie zijn voorgelegd. Ambtenaren, die
secretaris of adviserend lid zijn van een adviesinstantie, worden voor de
toepassing van deze bepaling niet als leden daarvan beschouwd;
e. ambtelijke of gemengd samengestelde adviescommissie: een instantie, met als
taak het adviseren van één of meer bestuursorganen, die geheel of gedeeltelijk is
samengesteld uit ambtenaren, tot wier functie behoort het adviseren van het
bestuursorgaan waaronder zij ressorteren over de onderwerpen die aan de
instantie zijn voorgelegd;
f. persoonlijke beleidsopvatting: een opvatting, voorstel, aanbeveling of conclusie
van een of meer personen over een bestuurlijke aangelegenheid en de daartoe
door hen aangevoerde argumenten;
g. milieu-informatie: hetgeen daaronder wordt verstaan in artikel 19.1a van de Wet
milieubeheer.
Artikel 3
1. Een ieder kan een verzoek om informatie neergelegd in documenten over een
bestuurlijke aangelegenheid richten tot een bestuursorgaan of een onder
verantwoordelijkheid van een bestuursorgaan werkzame instelling, dienst of bedrijf.
2. De verzoeker vermeldt bij zijn verzoek de bestuurlijke aangelegenheid of het daarop
betrekking hebbend document, waarover hij informatie wenst te ontvangen.
3. De verzoeker behoeft bij zijn verzoek geen belang te stellen.
4. Indien een verzoek te algemeen geformuleerd is, verzoekt het bestuursorgaan de
verzoeker zo spoedig mogelijk om zijn verzoek te preciseren en is het hem daarbij
behulpzaam.
5. Een verzoek om informatie wordt ingewilligd met inachtneming van het bepaalde in
de artikelen 10 en 11.
Artikel 10
1. Het verstrekken van informatie ingevolge deze wet blijft achterwege voor zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft, die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf 2 van hoofdstuk 2 van de Wet
bescherming persoonsgegevens, tenzij de verstrekking kennelijk geen inbreuk op
de persoonlijke levenssfeer maakt.
Pagina 7 van 92. Het verstrekken van informatie ingevolge deze wet blijft eveneens achterwege voor
zover het belang daarvan niet opweegt tegen de volgende belangen:
Datum
a. de betrekkingen van Nederland met andere staten en met internationale 19-01-2022
organisaties;
b. de economische of financiële belangen van de Staat, de andere publiekrechtelijke
lichamen of de in artikel 1a, onder c en d, bedoelde bestuursorganen;
c. de opsporing en vervolging van strafbare feiten;
d. inspectie, controle en toezicht door bestuursorganen;
e. de eerbiediging van de persoonlijke levenssfeer;
f. het belang, dat de geadresseerde erbij heeft als eerste kennis te kunnen nemen
van de informatie;
g. het voorkomen van onevenredige bevoordeling of benadeling van bij de
aangelegenheid betrokken natuurlijke personen of rechtspersonen dan wel van
derden.
[…]
Artikel 11
1. In geval van een verzoek om informatie uit documenten, opgesteld ten behoeve van
intern beraad, wordt geen informatie verstrekt over daarin opgenomen persoonlijke
beleidsopvattingen.
2. Over persoonlijke beleidsopvattingen kan met het oog op een goede en
democratische bestuursvoering informatie worden verstrekt in niet tot personen
herleidbare vorm. Indien degene die deze opvattingen heeft geuit of zich erachter heeft
gesteld, daarmee heeft ingestemd, kan de informatie in tot personen herleidbare vorm
worden verstrekt.
3. Met betrekking tot adviezen van een ambtelijke of gemengd samengestelde
adviescommissie kan het verstrekken van informatie over de daarin opgenomen
persoonlijke beleidsopvattingen plaatsvinden, indien het voornemen daartoe door het
bestuursorgaan dat het rechtstreeks aangaat aan de leden van de adviescommissie
voor de aanvang van hun werkzaamheden kenbaar is gemaakt.
4. In afwijking van het eerste lid wordt bij milieu-informatie het belang van de
bescherming van de persoonlijke beleidsopvattingen afgewogen tegen het belang van
openbaarmaking. Informatie over persoonlijke beleidsopvattingen kan worden
verstrekt in niet tot personen herleidbare vorm. Het tweede lid, tweede volzin, is van
overeenkomstige toepassing.
Pagina 8 van 9Bijlage II – Inventarislijst
Datum
19-01-2022
Nr. ID Documentnaam Beoordeling Weigerings
gronden
10.2.e,
1 306891 Memo Niet Openbaar 11.1
10.2.e,
2 306897 E-mail Niet Openbaar 11.1
10.2.a,
3 306902 E-mail Niet Openbaar 10.2.e
10.2.e,
4 306912 E-mail Niet Openbaar 11.1
10.2.a,
10.2.e,
5 306916 E-mail Niet Openbaar 11.1
10.2.e,
6 306933 Chagos Niet Openbaar 11,1
10.2.a,
10.2.e,
7 306936 E-mail Niet Openbaar 11.1
10.2.a,
8 306937 E-mail Niet Openbaar 10.2.e
10.2.a,
9 306895 RE: Mauritius Deels openbaar 10.2.e
10 306901 Adviesprocedure Deels openbaar 10.2.e
E-mail 10.2.e,
11 306944 Advieszaak IGH Deels openbaar 11.1
E-mail Afrika
12 306949 Sub-Sahara Deels openbaar 10.2.e
10.2.a,
13 307478 Memo M Deels openbaar 10.2.e
Pagina 9 van 9