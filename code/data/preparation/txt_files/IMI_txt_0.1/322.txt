File id: 322 File title: wob-263-2021-besluit.pdf.
> Retouradres Postbus 40225 8004 DE ZWOLLE
Rijksdienst voor
Ondernemend Nederland
Vergunningen en Handhaving
Mandemaat 3
Assen
Postbus 40225
8004 DE ZWOLLE
www.rvo.nl
Contactpersoon
Wob medewerker
T 088 042 42 42
KPEU_Wob@rvo.nl
D atum 5 januari 2022
Onze referentie
Betreft Besluit op uw Wob-verzoek
Wob/2021/263
Geachte ,
In uw e-mail van 1 november 2021 heeft u met een beroep op de Wet
openbaarheid van bestuur (hierna: Wob) verzocht om informatie over
fosfaatrechten.
U vraagt documenten over de gegevens die de basis vormen voor de vaststelling
van de fosfaatrechten. U vraagt om overzichten van dieraantallen van de volgende
Unieke Bedrijfs Nummers (UBN) en locaties:
6454753 - Vredeweg 7, Vredepeel
6535445 - Vredeweg 7, Vredepeel
446028 - Vredeweg 9, Vredepeel
6416368 - Vredeweg 6, Vredepeel
6416258 - Blaarpeelweg 7, De Rips
418317 - Blaarpeelweg 7, De Rips
6416265 - Jan Berendweg 3, De Rips
2466020 - Jan Berendweg 3, De Rips
6445528 - Vinkepeel 2, De Rips
417992 - Vinkepeel 2, De Rips
Procedure
De ontvangst van uw verzoek is schriftelijk bevestigd bij brief van
18 november 2021, kenmerk Wob/2021/263. In deze brief is tevens de
beslistermijn met vier weken verdaagd.
Wettelijk kader
Uw verzoek valt onder de reikwijdte van de Wob. Voor de relevante Wob-artikelen
verwijs ik u naar de bijlage 1.
Inventarisatie documenten
Op basis van uw verzoek zijn negen documenten aangetroffen. Deze documenten
zijn opgenomen in een inventarislijst, die als bijlage 2 bij dit besluit is gevoegd. In
dit besluit wordt verwezen naar de corresponderende nummers uit de
inventarislijst, zodat per document duidelijk is wat is besloten.
Pagina 1 van 9Zienswijze
Datum
Er zijn twee derde belanghebbenden bij de openbaarmaking van de documenten.
5 januari 2022
Deze derde belanghebbenden zijn in de gelegenheid gesteld hierover een
zienswijze te geven. Onze referentie
Wob/2021/263
Er is door derde belanghebbenden een zienswijze ingediend. Belanghebbende
heeft verzocht om een afschrift van het Wob-verzoek en gelegenheid tot aanvullen
van de zienswijze. Een geanonimiseerde versie van het verzoek is
belanghebbende toegezonden. Daarbij is belanghebbende in de gelegenheid
gesteld tot 30 december 2021 aan te vullen.
Deze zienswijze heb ik in mijn belangenafweging meegenomen. Zie het onderdeel
Overwegingen van dit besluit.
Besluit
Ik heb besloten aan uw verzoek tegemoet te komen. De informatie waar u om
heeft verzocht wordt openbaar gemaakt. Aangezien naar verwachting de derde
belanghebbende bezwaar heeft tegen de openbaarmaking van de informatie maak
ik de documenten 1 tot en met 9 uitgesteld openbaar. Voor de motivering verwijs
ik naar het onderdeel Overwegingen van dit besluit.
Overwegingen
Algemene overweging: openbaarheid t.a.v. een ieder
Allereerst wil ik u wijzen op het volgende. Ingevolge artikel 3, vijfde lid, van de
Wob, wordt een verzoek om informatie ingewilligd met inachtneming van het
bepaalde in de artikelen 10 en 11 van de Wob.
Het recht op openbaarmaking op grond van de Wob dient uitsluitend het publieke
belang van een goede en democratische bestuursvoering. Het komt iedere burger
in gelijke mate toe. Daarom kan ten aanzien van de openbaarheid geen
onderscheid worden gemaakt naar gelang de persoon of de bedoeling of belangen
van de verzoeker. Bij de te verrichten belangenafweging worden dan ook
betrokken het algemene belang bij openbaarmaking van de gevraagde informatie
en de door de weigeringsgronden te beschermen belangen, maar niet het
specifieke belang van de verzoeker.
Evenmin kent de Wob een beperkte vorm van openbaarmaking. Dit betekent dat
openbaarmaking van de gevraagde documenten uitsluitend aan u op grond van de
Wob niet mogelijk is. Indien ik aan u de betreffende documenten verstrek, moet ik
deze ook aan anderen geven indien zij daarom verzoeken. In dat licht vindt de
onderstaande belangenafweging dan ook plaats.
Bedrijfs- en fabricagegegevens
Artikel 10, eerste lid, aanhef en onder c, van de Wob bepaalt dat het verstrekken
van informatie achterwege blijft voor zover dit bedrijfs- en fabricagegegevens
betreft, die door natuurlijke personen of rechtspersonen vertrouwelijk aan de
overheid zijn medegedeeld. Onder bedrijfs-of fabricagegegevens moet blijkens
bestendige jurisprudentie worden verstaan: al die gegevens waaruit
wetenswaardigheden kunnen worden afgelezen of afgeleid met betrekking tot de
technische bedrijfsvoering of het productieproces dan wel met betrekking tot de
afzet van producten of de kring van afnemers of leveranciers. Cijfers of gegevens
Pagina 2 van 9die de financiële bedrijfsvoering en financiële stromen betreffen, worden eveneens
Datum
als bedrijfs- en fabricagegegevens aangemerkt.
5 januari 2022
De derde belanghebbende uit in zijn zienswijze onder meer bedenkingen ten Onze referentie
aanzien van het openbaar maken van de bedrijfs- en fabricagegegevens die Wob/2021/263
vertrouwelijk aan RVO zijn medegedeeld. Belanghebbende beroept zich daarbij op
de uitzonderingsgrond opgenomen in artikel 10, eerste lid, onder c, van de Wob.
In de documenten met nummers 1 tot en met 9 staan bedrijfsgegevens. Deze
gegevens zijn vertrouwelijk aan de RVO medegedeeld. Uit deze gegevens kunnen
wetenswaardigheden worden afgeleid met betrekking tot de omvang van de
veestapel op het betreffende bedrijf. Uit de informatie die in het kader van de
jaarlijkse landbouwtelling aan mij is overhandigd, kan de omvang van de
productie van het betreffende bedrijf worden afgeleid.
De gegevens in de documenten moeten echter worden aangemerkt als
emissiegegevens. De gegevens zeggen namelijk iets over de mate waarin een
bedrijf het milieu belast. Voor emissiegegevens geldt dat de uitzonderingsgrond
van artikel 10, eerste lid, onder c, van de Wob niet van toepassing is.
Zoals de Afdeling Bestuursrechtspraak van de Raad van State in de uitspraak van
13 maart 2019, (ECLI:NL:RVS:2019:795) heeft geoordeeld moeten
emissiegegevens openbaar gemaakt worden. De gegevens over aantallen
runderen worden openbaar gemaakt.
Het voorkomen van onevenredige bevoordeling of benadeling
Op grond van artikel 10, tweede lid, aanhef en onder g, van de Wob blijft
verstrekking van informatie achterwege voor zover het belang daarvan niet
opweegt tegen het belang van het voorkomen van onevenredige bevoordeling of
benadeling van bij de aangelegenheid betrokken natuurlijke personen of
rechtspersonen dan wel van derden.
De derde belanghebbende geeft in zijn zienswijze aan dat door de documenten
een onjuist beeld van zijn bedrijf ontstaat, waardoor hij bedrijfseconomische
schade kan leiden. Daarbij stelt derde belanghebbende dat de gegevens geen
milieu informatie zouden zijn. Belanghebbende doet daarbij een beroep op de
uitzonderingsgrond opgenomen in artikel 10, tweede lid, onder g, van de Wob
(het voorkomen van onevenredige bevoordeling of benadeling van bij de
aangelegenheid betrokkenen).
Hierover merk ik het volgende op. Uw verzoek heeft betrekking op milieu-
informatie en op milieu-informatie is deze uitzonderingsgrond niet van toepassing,
ingevolge artikel 10, zesde lid, van de Wob. Het betreft de aantallen gehouden
runderen. Omdat het hier milieu- en emissiegegevens betreft is de
uitzonderingsgrond van artikel 10, tweede lid, aanhef en onder g, niet van
toepassing.
Pagina 3 van 9Wijze van openbaarmaking
Datum
De documenten met nummers 1 tot en met 9 worden uitgesteld openbaar
5 januari 2022
gemaakt.
Onze referentie
Uitgestelde openbaarmaking (art 6, 5e lid, Wob) Wob/2021/263
Aangezien naar verwachting de derde belanghebbende bezwaar heeft tegen de
openbaarmaking van de informatie (zie onderdeel Overwegingen van deze
beschikking) vindt de feitelijke openbaarmaking van de documenten met
nummers 1 tot en met 9 niet eerder plaats, dan twee weken na dagtekening van
deze beschikking, conform artikel 6, vijfde lid, van de Wob. Op deze wijze wordt
aan deze belanghebbende de mogelijkheid geboden om te proberen de
openbaarmaking tegen te houden. Dit kan door het indienen van een
bezwaarschrift bij de RVO en door daarnaast bij de rechtbank te verzoeken om, bij
wijze van voorlopige voorziening, het onderhavige besluit tot openbaarmaking te
schorsen. Indien binnen twee weken na dagtekening van dit besluit een
bezwaarschrift is ingediend en een verzoek om voorlopige voorziening is gedaan,
wordt de uitspraak van de voorzieningenrechter afgewacht, voordat tot
daadwerkelijke openbaarmaking wordt overgegaan.
Plaatsing op internet
Dit besluit wordt op www.rijksoverheid.nl geplaatst.
Afschrift aan belanghebbenden
Een afschrift van dit besluit zend ik aan de derde belanghebbende.
Hoogachtend,
De Minister van Landbouw, Natuur en Voedselkwaliteit,
namens deze:
N.C. Kuipers
Teammanager Afdeling Vergunningen & Handhaving
Rijksdienst voor Ondernemend Nederland
Pagina 4 van 9Bezwaarmogelijkheid
Datum
Als u het niet eens bent met deze beslissing, kunt u binnen zes weken na
5 januari 2022
verzending van deze brief een bezwaarschrift indienen.
Als u schriftelijk bezwaar wilt maken, stuurt u het ondertekende bezwaarschrift
Onze referentie
naar de Rijksdienst voor Ondernemend Nederland, afdeling Juridische Zaken, Wob/2021/263
postbus 40219, 8004 DE Zwolle.
Vermeld in uw bezwaarschrift in ieder geval onze referentie en de datum van de
beslissing waartegen u bezwaar maakt. U vindt dit nummer in de rechter kantlijn
in deze brief.
Een belanghebbende die openbaarmaking van informatie wil voorkomen, kan
binnen twee weken na de dag waarop dit besluit is bekend gemaakt, een
bezwaarschrift indienen en de voorzieningenrechter vragen het besluit tot
openbaarmaking voor de duur van de procedure te schorsen.
Op mijn.rvo.nl/bezwaar vindt u meer belangrijke informatie over het indienen van
een bezwaarschrift.
Pagina 5 van 9Bijlage 1 – Relevante artikelen uit de Wob
Datum
Artikel 1
5 januari 2022
In deze wet en de daarop berustende bepalingen wordt verstaan onder:
a. document: een bij een bestuursorgaan berustend schriftelijk stuk of ander Onze referentie
materiaal dat gegevens bevat; Wob/2021/263
b. bestuurlijke aangelegenheid: een aangelegenheid die betrekking heeft op
beleid van een bestuursorgaan, daaronder begrepen de voorbereiding en
de uitvoering ervan;
c. intern beraad: het beraad over een bestuurlijke aangelegenheid binnen
een bestuursorgaan, dan wel binnen een kring van bestuursorganen in het
kader van de gezamenlijke verantwoordelijkheid voor een bestuurlijke
aangelegenheid;
d. niet-ambtelijke adviescommissie: een van overheidswege ingestelde
instantie, met als taak het adviseren van een of meer bestuursorganen en
waarvan geen ambtenaren lid zijn, die het bestuursorgaan waaronder zij
ressorteren adviseren over de onderwerpen die aan de instantie zijn
voorgelegd. Ambtenaren, die secretaris of adviserend lid zijn van een
adviesinstantie, worden voor de toepassing van deze bepaling niet als
leden daarvan beschouwd;
e. ambtelijke of gemengd samengestelde adviescommissie: een instantie,
met als taak het adviseren van één of meer bestuursorganen, die geheel
of gedeeltelijk is samengesteld uit ambtenaren, tot wier functie behoort
het adviseren van het bestuursorgaan waaronder zij ressorteren over de
onderwerpen die aan de instantie zijn voorgelegd;
f. persoonlijke beleidsopvatting: een opvatting, voorstel, aanbeveling of
conclusie van een of meer personen over een bestuurlijke aangelegenheid
en de daartoe door hen aangevoerde argumenten;
g. milieu-informatie: hetgeen daaronder wordt verstaan in artikel 19.1a van
de Wet milieubeheer.
Artikel 3
1. Een ieder kan een verzoek om informatie neergelegd in documenten over een
bestuurlijke aangelegenheid richten tot een bestuursorgaan of een onder
verantwoordelijkheid van een bestuursorgaan werkzame instelling, dienst of
bedrijf.
2. De verzoeker vermeldt bij zijn verzoek de bestuurlijke aangelegenheid of het
daarop betrekking hebbend document, waarover hij informatie wenst te
ontvangen.
3. De verzoeker behoeft bij zijn verzoek geen belang te stellen.
4. Indien een verzoek te algemeen geformuleerd is, verzoekt het bestuursorgaan
de verzoeker zo spoedig mogelijk om zijn verzoek te preciseren en is het hem
daarbij behulpzaam.
5. Een verzoek om informatie wordt ingewilligd met inachtneming van het
bepaalde in de artikelen 10 en 11.
Artikel 6
1. Het bestuursorgaan beslist op het verzoek om informatie zo spoedig mogelijk,
doch uiterlijk binnen vier weken gerekend vanaf de dag na die waarop het verzoek
is ontvangen.
Pagina 6 van 92. Het bestuursorgaan kan de beslissing voor ten hoogste vier weken verdagen.
Datum
Van de verdaging wordt voor de afloop van de eerste termijn schriftelijk
5 januari 2022
gemotiveerd mededeling gedaan aan de verzoeker.
3. Onverminderd artikel 4:15 van de Algemene wet bestuursrecht wordt de Onze referentie
termijn voor het geven van een beschikking opgeschort gerekend vanaf de dag na Wob/2021/263
die waarop het bestuursorgaan de verzoeker meedeelt dat toepassing is gegeven
aan artikel 4:8 van de Algemene wet bestuursrecht, tot de dag waarop door de
belanghebbende of belanghebbenden een zienswijze naar voren is gebracht of de
daarvoor gestelde termijn ongebruikt is verstreken.
4. Indien de opschorting, bedoeld in het derde lid, eindigt, doet het
bestuursorgaan daarvan zo spoedig mogelijk mededeling aan de verzoeker, onder
vermelding van de termijn binnen welke de beschikking alsnog moet worden
gegeven.
5. Indien het bestuursorgaan heeft besloten informatie te verstrekken, wordt de
informatie verstrekt tegelijk met de bekendmaking van het besluit, tenzij naar
verwachting een belanghebbende bezwaar daar tegen heeft, in welk geval de
informatie niet eerder wordt verstrekt dan twee weken nadat de beslissing is
bekendgemaakt.
6. Voor zover het verzoek betrekking heeft op het verstrekken van milieu-
informatie:
a. bedraagt de uiterste beslistermijn in afwijking van het eerste lid twee
weken indien het bestuursorgaan voornemens is de milieu-informatie te
verstrekken terwijl naar verwachting een belanghebbende daar bezwaar
tegen heeft;
b. kan de beslissing slechts worden verdaagd op grond van het tweede lid,
indien de omvang of de gecompliceerdheid van de milieu-informatie een
verlenging rechtvaardigt;
c. zijn het derde en vierde lid niet van toepassing.
Artikel 10
1. Het verstrekken van informatie ingevolge deze wet blijft achterwege voor zover
dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft, die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in de artikelen 9, 10 en 87 van de
Algemene verordening gegevensbescherming, tenzij de verstrekking
kennelijk geen inbreuk op de persoonlijke levenssfeer maakt.
2. Het verstrekken van informatie ingevolge deze wet blijft eveneens achterwege
voor zover het belang daarvan niet opweegt tegen de volgende belangen:
a. de betrekkingen van Nederland met andere staten en met internationale
organisaties;
b. de economische of financiële belangen van de Staat, de andere
publiekrechtelijke lichamen of de in artikel 1a, onder c en d, bedoelde
bestuursorganen;
c. de opsporing en vervolging van strafbare feiten;
d. inspectie, controle en toezicht door bestuursorganen;
e. de eerbiediging van de persoonlijke levenssfeer;
f. het belang, dat de geadresseerde erbij heeft als eerste kennis te kunnen
nemen van de informatie;
Pagina 7 van 9g. het voorkomen van onevenredige bevoordeling of benadeling van bij de
Datum
aangelegenheid betrokken natuurlijke personen of rechtspersonen dan
5 januari 2022
wel van derden.
3. Het tweede lid, aanhef en onder e, is niet van toepassing voorzover de Onze referentie
betrokken persoon heeft ingestemd met openbaarmaking. Wob/2021/263
4. Het eerste lid, aanhef en onder c en d, het tweede lid, aanhef en onder e, en
het zevende lid, aanhef en onder a, zijn niet van toepassing voorzover het milieu-
informatie betreft die betrekking heeft op emissies in het milieu. Voorts blijft in
afwijking van het eerste lid, aanhef en onder c, het verstrekken van milieu-
informatie uitsluitend achterwege voorzover het belang van openbaarmaking niet
opweegt tegen het daar genoemde belang.
5. Het tweede lid, aanhef en onder b, is van toepassing op het verstrekken van
milieu-informatie voor zover deze handelingen betreft met een vertrouwelijk
karakter.
6. Het tweede lid, aanhef en onder g, is niet van toepassing op het verstrekken
van milieu-informatie.
7. Het verstrekken van milieu-informatie ingevolge deze wet blijft eveneens
achterwege voorzover het belang daarvan niet opweegt tegen de volgende
belangen:
a. de bescherming van het milieu waarop deze informatie betrekking heeft;
b. de beveiliging van bedrijven en het voorkomen van sabotage.
8. Voorzover het vierde lid, eerste volzin, niet van toepassing is, wordt bij het
toepassen van het eerste, tweede en zevende lid op milieu-informatie in
aanmerking genomen of deze informatie betrekking heeft op emissies in het
milieu.
Pagina 8 van 9Bijlage 2 – Inventarislijst
Datum
5 januari 2022
Document Beoordeling Wob Onze referentie
1. WOB 2021 263 ABC LBT.pdf uitgesteld openbaar 6.5 Wob/2021/263
2. WOB 2021 263 D LBT.pdf uitgesteld openbaar 6.5
3. WOB 2021 263 ABC IenR UBN 446028.pdf uitgesteld openbaar 6.5
4. WOB 2021 263 D IenR UBN 6416368.pdf uitgesteld openbaar 6.5
5. WOB 2021 263 D IenR UBN 6416258.pdf uitgesteld openbaar 6.5
6. WOB 2021 263 ABC IenR UBN 418317.pdf uitgesteld openbaar 6.5
7. WOB 2021 263 D IenR UBN 6416265.pdf uitgesteld openbaar 6.5
8. WOB 2021 263 ABC IenR UBN uitgesteld openbaar 6.5
2466020.pdf
9. WOB 2021 263 ABC IenR UBN 417992.pdf uitgesteld openbaar 6.5
Pagina 9 van 9