File id: 384 File title: Wob-verzoek+bijvoeren+wilde+dieren+op+defensieterrein.pdf.
Rijksvastgoedbedrijf
Ministerie van Binnenlandse Zaken en
•--.•
Koninkrijksrelaties
> Retouradres Postbus 16169 2500 BD Den Haag
Rijksvastgoedbedrijf
bureau dg
Korte Voorhout 7
Postbus 16169
2500 BD Den Haag
www.ri jksvastgoedbed rijf. ni
.ni
30 M EI 2022
Datum
Betreft Wob-verzoek inzake bijvoeren wilde dieren op defensieterrein
Kenmerk
2022-0000238974
Op 22 februari 2022 heeft u per brief een Wob-verzoek ingediend bij het Ministerie van
Defensie. In de brief vraagt u om de volgende informatie/documenten openbaar te maken:
"besluiten (en onderliggende documenten) waarin bepaalde (natuur)organisaties, zoals
Staatsbosbeheer, Natuurmonumenten, Brabants Landschap, ARK, SAMF en gerelateerde
organisaties, toegang hebben verkregen tot militaire domeinen. Hoeveel plekken zijn dit en
waar gelegen?
Deze toegang heeft mogelijk te maken met het "bijvoeren" of monitoren van wilde dieren met
medewerking van defensie, waarbij zij incidenteel of met regelmaat de mogelijkheid hebben zg
"valwild" ten offer leggen op/nabij deze domeinen ten behoeve van wilde dieren. Zijn hier
afspraken over gemaakt met de terreinbeheerders, danwel op hoger niveau binnen defensie?
Worden er behalve zg "valwild" ook andere soorten dode dieren aangeboden? Zo ja, welke zijn
dat en wat is de herkomst en frequentie?".
Procesverloop
Over dit verzoek heeft u contact gehad met een medewerker van het ministerie van Defensie.
Op 22 maart 2022 is dit verzoek vanuit het ministerie van Defensie doorgestuurd naar mijn
ministerie, omdat het documenten zou betreffen die gedeeltelijk bij mijn ministerie zouden
berusten.
Op 2 mei 2022 heeft u bericht ontvangen dat uw verzoek op 22 maart 2022 in goede orde is
ontvangen bij het Rijksvastgoedbedrijf. Daarbij is aangegeven dat de beoordeling van uw
verzoek meer tijd in beslag neemt dan vier weken. De uiterlijke beslisdatum is daarmee 10 mei
2022 geworden.
Wettelijk kader
U heeft uw verzoek ingediend in het kader van de Wet openbaarheid van bestuur (hierna:
Wob). Vanaf 1 mei 2022 is de Wob opgevolgd door de Wet open overheid (hierna: Woo).
Ik begrijp uw verzoek daarom als een verzoek op basis van de Woo. De relevante artikelen uit
de Woo kunt u vinden in bijlage 1 bij deze brief.
Pagina 1v an 4Rijksvastgoedbedrijf
bureau dg
Besluit
Ik kan uw verzoek niet inwilligen. Er zijn namelijk geen door ug evraagde documenten bij mijn
ministerie aangetroffen.
Overwegingen
Er zijn bij het Rijksvastgoedbedrijf (RVB), verantwoordelijk voor het juridisch en technisch
beheer van de Defensieterreinen, geen besluiten of onderliggende documenten bekend met
betrekking tot het verlenen van toegang aan bepaalde (natuur)organisaties tot de militaire
oefen- en schietterreinen die gerelateerd zijn aan het 'bijvoeren' van wilde dieren of om valwild
of andere kadavers op de Defensieterreinen ten offer te leggen.
Het monitoren van flora en fauna op de defensieterreinen wordt deels door ecologen uitgevoerd
en deels in opdracht uitgegeven aan ( natuur)onderzoeksbureaus. Ook voor specifiek
wetenschappelijk onderzoek wordt regelmatig toestemming verleend voor het monitoren of
inventariseren van flora en fauna aan ( natuur)onderzoeksbureaus, echter dit heeft geen enkele
relatie met het ' bijvoeren' van wilde dieren en/of het achterlaten of offeren van valwild.
Er worden geen andere dieren, anders dan geschoten grofwild (deels) en valwild, achtergelaten
of aangeboden in de Defensieterreinen. Hier zijn, voor zover bij het RVB bekend, ook geen
afspraken over gemaakt met de terreinbeheerders. Het bijvoeren van grofwild, hetgeen
wettelijk verboden is, vindt dan ook niet plaats binnen de Defensieterreinen. Op een enkel
terrein wordt in het kader van wildtellingen en afschot (nog) lokvoer gestrooid.
De door u verzochte informatie is dan ook niet te vinden op mijn ministerie.
Publicatie
Deze brief wordt op www.riiksoverheid.nl gepubliceerd.
Vragen
Als u vragen heeft over de afhandeling van uw verzoek, dan kunt u contact opnemen met
5.1.2é."M. Dit kan telefonisch op5.1.2é.• of per mail op5.1.2M è@minbzk.ni.
Voor meer informatie over de Woo-procedure, kunt u kijken op rijksoverheid.nl.
Hoogachtend,
De minister voor Volkshuisvesting en Ruimtelijke Ordening,
namens deze,
Secretaris-generaal
Belanghebbenden kunnen binnen zes weken na bekendmaking van dit besluit daartegen per brief bezwaar
maken bij de staatssecretaris van Binnenlandse Zaken en Koninkrijksrelaties, Staf en ondersteunende
diensten, Directie Constitutionele Zaken en Wetgeving, Postbus 20011, 2500 EA Den Haag. Het
bezwaarschrift moet zijn ondertekend, voorzien zijn van een datum alsmede de naam en het adres van de
indiener en dient vergezeld te gaan van de gronden waarop het bezwaar berust en, zo mogelijk, een
afschrift van het besluit waartegen het bezwaar is gericht.
Pagina 2v an 4Rijksvastgoedbedrijf
bureau dg
Bijlage 1 — Relevante artikelen uit de Woo
Artikel 1
In deze wet en de daarop berustende bepalingen wordt verstaan onder:
a. document: een bij een bestuursorgaan berustend schriftelijk stuk of ander
materiaal dat gegevens bevat;
b. bestuurlijke aangelegenheid: een aangelegenheid die betrekking heeft op
beleid van een bestuursorgaan, daaronder begrepen de voorbereiding en
de uitvoering ervan;
c. intern beraad: het beraad over een bestuurlijke aangelegenheid binnen
een bestuursorgaan, dan wel binnen een kring van bestuursorganen in het
kader van de gezamenlijke verantwoordelijkheid voor een bestuurlijke
aangelegenheid;
d. niet-ambtelijke adviescommissie: een van overheidswege ingestelde
instantie, met als taak het adviseren van een of meer bestuursorganen en
waarvan geen ambtenaren lid zijn, die het bestuursorgaan waaronder zij
ressorteren adviseren over de onderwerpen die aan de instantie zijn
voorgelegd. Ambtenaren, die secretaris of adviserend lid zijn van een
adviesinstantie, worden voor de toepassing van deze bepaling niet als
leden daarvan beschouwd;
e. ambtelijke of gemengd samengestelde adviescommissie: een instantie,
met als taak het adviseren van één of meer bestuursorganen, die geheel
of gedeeltelijk is samengesteld uit ambtenaren, tot wier functie behoort
het adviseren van het bestuursorgaan waaronder zij ressorteren over de
onderwerpen die aan de instantie zijn voorgelegd;
f. persoonlijke beleidsopvatting: een opvatting, voorstel, aanbeveling of
conclusie van een of meer personen over een bestuurlijke aangelegenheid
en de daartoe door hen aangevoerde argumenten;
g. milieu-informatie: hetgeen daaronder wordt verstaan in artikel 19.1a van
de Wet milieubeheer.
Artikel 6
1. Het bestuursorgaan beslist op het verzoek om informatie zo spoedig
mogelijk, doch uiterlijk binnen vier weken gerekend vanaf de dag na die
waarop het verzoek is ontvangen.
2. Het bestuursorgaan kan de beslissing voor ten hoogste vier weken
verdagen. Van de verdaging wordt voor de afloop van de eerste termijn
schriftelijk gemotiveerd mededeling gedaan aan de verzoeker.
3. Onverminderd artikel 4:15 van de Algemene wet bestuursrecht wordt de
termijn voor het geven van een beschikking opgeschort gerekend vanaf
de dag na die waarop het bestuursorgaan de verzoeker meedeelt dat
toepassing is gegeven aan artikel 4:8 van de Algemene wet
bestuursrecht, tot de dag waarop door de belanghebbende of
belanghebbenden een zienswijze naar voren is gebracht of de daarvoor
gestelde termijn ongebruikt is verstreken.
Pagina 3 van 4Rijksvastgoedbedrijf
bureau dg
4. Indien de opschorting, bedoeld in het derde lid, eindigt, doet het
bestuursorgaan daarvan zo spoedig mogelijk mededeling aan de
verzoeker, onder vermelding van de termijn binnen welke de beschikking
alsnog moet worden gegeven.
5. Indien het bestuursorgaan heeft besloten informatie te verstrekken, wordt
de informatie verstrekt tegelijk met de bekendmaking van het besluit,
tenzij naar verwachting een belanghebbende bezwaar daar tegen heeft, in
welk geval de informatie niet eerder wordt verstrekt dan twee weken
nadat de beslissing is bekendgemaakt.
6. Voor zover het verzoek betrekking heeft op het verstrekken van milieu-
informatie:
a) bedraagt de uiterste beslistermijn in afwijking van het eerste lid twee
weken indien het bestuursorgaan voornemens is de milieu-informatie te
verstrekken terwijl naar verwachting een belanghebbende daar bezwaar
tegen heeft;
b) kan de beslissing slechts worden verdaagd op grond van het tweede lid,
indien de omvang of de gecompliceerdheid van de milieu-informatie een
verlenging rechtvaardigt;
c) zijn het derde en vierde lid niet van toepassing.
Pagina 4 van 4