File id: 386 File title: Wob-verzoek+inzake+de+beantwoording+van+onderzoeksvraag+4.pdf.
> Retouradres Postbus 20201 2500 EE Den Haag
Per aangetekende post Directie Juridische Zaken
Korte Voorhout 7
2511 CW Den Haag
Postbus 20201
2500 EE Den Haag
www.rijksoverheid.nl
Inlichtingen
wooverzoekendjz@minfin.nl
www.minfin.nl
Ons kenmerk
2022-0000108985
Bijlage
A – Relevante gronden Woo
Datum 30 mei 2022
Betreft Besluit op uw Wob-verzoek inzake de beantwoording
van onderzoeksvraag 4
Geachte,
In uw brief van 14 december 2021, door ons ontvangen op 22 december 2021,
heeft u met een beroep op artikel 3 van de Wet openbaarheid van bestuur
(hierna: de Wob) verzocht om alle informatie die betrekking heeft op de
beantwoording van vraag 4 van het onderzoeksrapport "Effecten Fraude
Signaleringsvoorziening op toeslaggerechtigden”, dat afkomstig is van PwC.1
Vraag 4 luidt: ‘wat waren de eventuele implicaties van registratie van
samenhangende signalen afkomstig van het CAF in FSV?’.
U heeft uw verzoek om openbaarmaking van informatie gedaan op grond van de
Wob. Vanaf 1 mei 2022 is de Wob vervangen door de Wet open overheid (hierna:
de Woo). De Woo kent geen overgangsrecht; dit betekent dat vanaf 1 mei de
Woo geldt. Uw Wob-verzoek van 14 december 2021 heb ik daarom als Woo-
verzoek in behandeling genomen.
De ontvangst van uw verzoek heb ik u schriftelijk bevestigd bij brief van 25
januari 2022, met kenmerk 2022-0000011401. In de brief van 25 januari 2022 is
de beslistermijn met vier weken verdaagd tot 16 februari 2022.
U heeft mij bij brief van 21 februari 2022 in gebreke gesteld en daarbij bezwaar
ingediend op grond van artikel 15a van de Wob. Dit artikel is inmiddels vervallen
na inwerkingtreding van de Woo. Op 7 maart 2022 heeft u een beroep bij de
Rechtbank ingesteld ten aanzien van het niet tijdig nemen van een besluit.
Op 12 mei 2022 heeft de rechtbank Gelderland beslist dat ik binnen twee weken
na de dag van verzending een besluit moet nemen op straffe van een dwangsom.
Hierbij geef ik gevolg aan de uitspraak van de rechter.
1 https://www.rijksoverheid.nl/documenten/rapporten/2021/12/03/vertrouwelijk-onderzoek-effecten-fsv-toeslagen
Pagina 1 van 4Het is mij helaas niet gelukt om binnen de wettelijke termijn op uw Woo-verzoek
Directie Juridische Zaken
te beslissen. Hiervoor bied ik u mijn excuses aan.
Ons kenmerk
Besluit
2022-0000108985
Er bestaan geen documenten waarin de door u gevraagde informatie is
vastgelegd. Daarom wijs ik uw verzoek af.
Hiertoe merk ik het volgende op.
Motivering
Op grond van de artikelen 2.1 en 4.1 van de Woo kan een ieder een verzoek om
informatie richten tot een bestuursorgaan. Zie voor de relevante passages van de
Woo bijlage A. De Woo heeft betrekking op openbaarmaking van informatie die
neergelegd is in documenten. Alleen bestaande documenten vallen onder de Woo;
als documenten niet bestaan, kan ik deze niet openbaar maken. Ik heb geen
documenten aangetroffen waarin de door u gevraagde informatie is vastgelegd.
Hieronder zal ik dit nog nader toelichten.
U heeft een Woo-verzoek ingediend over de beantwoording van onderzoeksvraag
4 van het PricewaterhouseCoopers (hierna: PWC) onderzoek. Zoals ook eerder
aan u is gecommuniceerd, ligt de oorsprong van vraag 4 in het onderzoek van
KPMG dat op 10 juli 2020 is gepubliceerd2. Uit het KPMG-rapport blijkt dat er
sprake zou zijn van nieuwe informatie waaruit mogelijk blijkt dat samenhangende
signalen afkomstig van het CAF in FSV zijn geregistreerd. Dit is daarom
opgenomen bij de onderzoeksvragen voor het onderzoek naar het effect van een
FSV registratie voor burgers en bedrijven en om die reden onderzocht in het PwC-
onderzoek.
In bijlage A van het onderzoek, de onderzoeksverantwoording, legt PwC uit hoe
zij het onderzoek heeft uitgevoerd. Het PwC-onderzoek gaat in op de door de
directie Toeslagen in de periode 2014 – 2019 in FSV-geregistreerde signalen. De
signalen zien op een groep van 9.084 burgers. Uit deze groep heeft PwC,
steekproefsgewijs, 450 casussen bestudeerd. Uit deze analyse leidt PwC patronen
af die verband lijken te houden met een FSV-registratie en op grond hiervan zijn
de onderzoeksvragen beantwoord. Alleen PwC weet op grond van welke
informatie de onderzoeksvragen, en specifiek onderzoeksvraag 4, zijn
beantwoord.
Om u tegemoet te komen heb ik u op 25 januari en 23 maart 2022 voorgesteld
om een gesprek te organiseren met de betrokken beleidsmedewerkers om een
schriftelijke toelichting te geven over de achtergronden van de beantwoording
van onderzoeksvraag 4. U wenste hier echter geen gebruik van te maken, wat
blijkt uit uw brieven d.d. 29 januari en 29 maart 2022.
2 KPMG-rapport FSV onderzoek Belastingdienst | Kamerstuk | Rijksoverheid.nl
Pagina 2 van 4In het vertrouwen u hiermee voldoende te hebben geïnformeerd.
Directie Juridische Zaken
Hoogachtend,
Ons kenmerk
2022-0000108985
De staatssecretaris van Financiën – Toeslagen en Douane,
namens deze,
mr. M.S. Bogtstra
De directeur Juridische Zaken
Deze brief is een besluit in de zin van de Algemene wet bestuursrecht. Op grond
van die wet kunt u tegen dit besluit binnen zes weken na de dag waarop dit
besluit is bekendgemaakt een bezwaarschrift indienen. Het bezwaarschrift moet
worden gericht aan de minister van Financiën, ter attentie van de Directie
Juridische Zaken, Postbus 20201, 2500 EE Den Haag. Het bezwaarschrift dient te
worden ondertekend en dient ten minste het volgende te bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaar zich richt;
d. een opgave van de redenen waarom u zich met het besluit niet kunt verenigen.
Pagina 3 van 4Bijlage A – Relevante gronden in de Woo
Directie Juridische Zaken
Artikel 2.1 van de Woo luidt, voor zover relevant, als volgt:
Ons kenmerk
2022-0000108985
In deze wet en de daarop berustende bepalingen wordt verstaan onder:
document: een door een orgaan, persoon of college als bedoeld in artikel 2.2,
eerste lid, opgemaakt of ontvangen schriftelijk stuk of ander geheel van
vastgelegde gegevens dat naar zijn aard verband houdt met de publieke taak van
dat orgaan, die persoon of dat college;
Artikel 4 van de Woo luidt, voor zover relevant, als volgt:
1. Eenieder kan een verzoek om publieke informatie richten tot een
bestuursorgaan of een onder verantwoordelijkheid van een
bestuursorgaan werkzame instelling, dienst of bedrijf. In het laatste geval
beslist het verantwoordelijke bestuursorgaan op het verzoek.
Pagina 4 van 4