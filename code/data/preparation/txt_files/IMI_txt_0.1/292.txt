File id: 292 File title: Deelbesluit_2_op_Wob-verzoek_Afghanistan_1_v2.pdf.
Directie DAO
Rijnstraat 8
2515 XP Den Haag
Postbus 20061
2500 EB Den Haag
Datum 29 april 2022 Nederland
www.rijksoverheid.nl
Betreft Reactie op uw Wob-verzoek
Nederland
www.nederlandwereldwijd.nl
Contactpersoon
E: wob@minbuza.nl
Geachte [...],
Kenmerk
Min-BuZa.2022.11694-13
U heeft op 19 augustus 2021, mede namens [...], met een beroep op de
Wet openbaarheid van bestuur (hierna: Wob) informatie verzocht over
Afghanistan. Uw verzoek heeft betrekking op de machtsovername van de
Taliban en de evacuaties van tolken, ambassademedewerkers en anderen
die in Afghanistan voor Nederland gewerkt hebben.
U verzoekt in dit kader onder andere om het volgende:
- Verslagen en notulen van, agenda's, van en notities over
bijeenkomsten van relevante gremia en gesprekken tussen
(vertegenwoordigers van) relevante gremia;
- Correspondentie tussen (vertegenwoordigers van) relevante
gremia, waaronder app-gesprekken;
- Rapporten, rapportage, besluiten en besluitenlijsten, memo's en
briefings van en/of gericht aan (vertegenwoordigers van) relevante
gremia.
Uw verzoek heeft betrekking op de periode vanaf 1 januari 2021 tot
indiening van het verzoek.
Met betrekking tot uw verzoek om informatie bericht ik u als volgt.Wettelijk kader
Uw verzoek valt onder de reikwijdte van de Wob. Voor de relevante Wob- Onze referentie
artikelen verwijs ik u naar bijlage 1. Min-BuZa.2022.11694-13
Procedureverloop
U heeft uw verzoek op grond van de Wob op 19 augustus 2021 ingediend.
De ontvangst hiervan is op 2 september 2021 bevestigd. Op 21
september 2021 heeft een verdaging plaatsgevonden van de
behandeltermijn van uw verzoek. Vervolgens bent u op 8 oktober
geïnformeerd over de voortgang van de behandeling van uw Wob-
verzoek. Hierbij is aangegeven dat het niet mogelijk zou zijn om het
verzoek binnen de termijnen af te ronden nu sprake is van een uitgebreid
verzoek en er meerdere Wob-verzoeken zijn ingediend die betrekking
hebben op de situatie in Afghanistan. Eveneens aangegeven dat de
prioriteit van het Ministerie van Buitenlandse Zaken heeft gelegen bij de
crisisbeheersing zelf en het departement-brede proces rond de
archivering van documenten. Op 5 november 2021 is door mijn ministerie
aangegeven dat, teneinde er voor zorg te dragen dat op korte termijn (in
ieder geval deels) aan u tegemoet gekomen kon worden, er is besloten
om deelbesluiten te nemen. Een eerste deelbesluit heeft betrekking op de,
door u in uw verzoek ook in het bijzonder genoemde, periode van 1
augustus tot aan de dag van indiening van het verzoek. Op 14 december
2021 is door mijn ministerie aangegeven dat het waarschijnlijk niet meer
zou lukken om in december 2021 een eerste deelbesluit te nemen, en dat
het streven erop is gericht dit in januari 2022 te doen. Het eerste
deelbesluit is op 14 februari 2022 aan u verzonden. Dit besluit betreft het
tweede deelbesluit.
Met deze brief wordt een tweede deelbesluit genomen.
Besluit
Uw verzoek wordt gedeeltelijk ingewilligd. Er doet zich een aantal
uitzonderingsgronden en beperkingen voor zoals genoemd in de Wob, die
een beperkte kennisname van hetgeen in de documenten is opgenomen,
rechtvaardigen. Voor de motivering verwijs ik naar het onderdeel
‘Overwegingen’ van dit besluit.
Inventarisatie documenten en wijze van anonimiseren
In het eerste deelbesluit en in correspondentie gedurende de behandeling
van uw verzoek is aan u medegedeeld dat ten behoeve van volgende
deelbesluiten bij de verdere archivering de documenten zijn ingedeeld in
de volgende categorieën:
- Tolken;
- Lokale Ambassadestaf;- Consulaire Dienstverlening;
- Belhaj-groep; Onze referentie
- Departementaal en interdepartementaal overleg, crisisberaden; Min-BuZa.2022.11694-13
- Internationaal overleg;
- Evacuatie ambassade.
Dit deelbesluit heeft betrekking op de categorie “Tolken”.
De documenten die zijn betrokken bij dit deelbesluit zijn opgenomen in
een inventarisatielijst, die als bijlage bij dit besluit is gevoegd.
De passages die worden geweigerd op grond van artikel 10, tweede lid,
aanhef en onder a, van de Wob, zijn te herkennen aan de code “10.2.a” in
de weggelakte tekst. Passages die worden geweigerd op grond van artikel
10, tweede lid, aanhef en onder e, dan wel artikel 10, tweede lid, aanhef
en onder g van de Wob, zijn te herkennen aan de code “10.2.e” en “
10.2.g” in de weggelakte tekst. Tot slot zijn de passages die worden
geweigerd op grond van artikel 11, eerste lid, van de Wob te herkennen
aan de code “11.1” in de weggelakte tekst. Op deze wijze is de motivering
van de geweigerde informatie per document en per passage
weergegeven.
Ik merk hier nog het volgende bij op. Een deel van de aangetroffen
documenten betreft gedetailleerde informatie over personen, waaronder
tolken en hun familie, die een hulpvraag aan Nederland hebben gericht.
Deze documenten heb ik verder niet bij de inventarisatie betrokken.
Redengevend hiervoor is dat ik geen informatie openbaar maak over
individuele personen en hieraan gerelateerd, hun hulpvraag en evacuatie.
Het betreft in vertrouwen verstrekte herleidbare informatie over henzelf
en hun familie alsmede over de specifieke hulpvraag en de feiten en
omstandigheden die aanleiding vormen om Afghanistan te willen verlaten.
Ik maak dergelijke informatie niet openbaar nu ik de persoonlijke
levenssfeer van deze personen, die zich in een bijzondere en afhankelijke
positie bevinden na de machtsovername van de Taliban, alsmede hun
veiligheid dien te waarborgen. Hierbij merk ik eveneens op dat dergelijke
informatie in vertrouwen aan de overheid is verstrekt, welke
vertrouwelijkheid mede bepalend is voor de wijze waarop betrokken
personen verklaren. Het op juiste wijze kunnen beoordelen van de
hulpaanvragen is ook in grote mate afhankelijk van de inbreng van de
betrokken personen. Schending van die vertrouwelijkheid zou
belemmerend kunnen werken om personen in de toekomst bereidwillig te
vinden om (bijvoorbeeld) gemotiveerde hulpverzoeken te richten aan de
overheid. Gelet op het voorgaande heb ik dergelijke documenten verder
niet betrokken bij de beoordeling van uw verzoek.In een deel van de geïnventariseerde documenten komt deels informatie Onze referentie
voor die betrekking heeft op het bovenstaande. Die documenten en Min-BuZa.2022.11694-13
daarmee ook informatie over de betrokken personen heb ik wel betrokken
bij de beoordeling. Ik verwijs u in dat kader naar de overwegingen van dit
besluit.
Zienswijzen
Bij de openbaarmaking van de documenten zijn er derde
belanghebbenden die in de gelegenheid zijn gesteld hun zienswijze te
geven. De zienswijzen van de derde belanghebbenden heb ik in mijn
belangenafweging meegenomen.
Overwegingen
Wob
Algemene overweging: openbaarheid t.a.v. een ieder
Allereerst wil ik u wijzen op het volgende. Ingevolge artikel 3, vijfde lid,
van de Wob, wordt een verzoek om informatie ingewilligd met
inachtneming van het bepaalde in de artikelen 10 en 11 van de Wob.
Het recht op openbaarmaking op grond van de Wob dient uitsluitend het
publieke belang van een goede en democratische bestuursvoering. Het
komt iedere burger in gelijke mate toe. Daarom kan ten aanzien van de
openbaarheid geen onderscheid worden gemaakt naar gelang de persoon
of de bedoeling of belangen van de verzoeker. Bij de te verrichten
belangenafweging worden dan ook betrokken het algemene belang bij
openbaarmaking van de gevraagde informatie en de door de
weigeringsgronden te beschermen belangen, maar niet het specifieke
belang van de verzoeker.
Evenmin kent de Wob een beperkte vorm van openbaarmaking. Dit
betekent dat openbaarmaking van de gevraagde documenten uitsluitend
aan u op grond van de Wob niet mogelijk is. Indien ik aan u de
betreffende documenten verstrek, moet ik deze ook aan anderen geven
indien zij daarom verzoeken. In dat licht vinden de onderstaande
belangenafwegingen dan ook plaats.
Betrekkingen van Nederland met andere staten en met internationale
organisaties
Op grond van artikel 10, tweede lid, aanhef en onder a, van de Wob blijft
verstrekking van informatie achterwege voor zover het belang daarvanniet opweegt tegen het belang van de betrekkingen van Nederland met
andere staten en met internationale organisaties. Onze referentie
Min-BuZa.2022.11694-13
Bij bepaalde passages uit de aangetroffen documenten is het belang van
de betrekkingen van Nederland met andere staten en internationale
organisaties in het geding. Met deze uitzonderingsgrond wordt blijkens de
bepaling beoogd te voorkomen dat de wettelijke plicht tot het verstrekken
van informatie tot gevolg zou hebben dat de Nederlandse internationale
betrekkingen schade zouden lijden. Voor de toepassing van deze bepaling
is het niet noodzakelijk dat men een verslechtering van de goede
betrekkingen als zodanig met andere staten of internationale organisaties
voorziet. Voldoende is dat met het verschaffen van informatie wordt
voorzien dat het internationale contact op bepaalde punten stroever zal
gaan lopen, met als gevolg bijvoorbeeld dat het onderhouden van
diplomatieke betrekkingen, of het voeren van bilateraal of multilateraal
overleg met deze staten of internationale organisaties, moeilijker zou
gaan dan voorheen, of dat men in deze staten of internationale
organisaties minder geneigd zou zijn tot het verstrekken van bepaalde
gegevens dan voorheen.
De (deels) geweigerde stukken bevatten vertrouwelijke informatie over de
wijze waarop staten dan wel internationale organisaties willen omgaan
dan wel omgaan met de (tolken)evacuatie, de ontstane (veiligheids)
situatie op dat moment, de gevolgen hiervan en mogelijke
samenwerkingen in dat kader. Een deel van de stukken beschrijft
pogingen tot (tolken)evacuatie dan wel mogelijke evacuatietrajecten dan
wel plannen hiertoe.
Voorts bevatten de stukken vertrouwelijke informatie over gevoerde
overleggen en andere vormen van communicatie, te maken en gemaakte
afspraken met (de afgevaardigden van) andere staten en internationale
organisaties en hun onderlinge betrokkenheid.
Tot slot bevatten de stukken onder andere visies en analyses van mijn
ministerie op de (militaire) inzet dan wel de aanpak en besluitvorming van
andere staten in het kader van de evacuatie en de veiligheidssituatie.
Eveneens bevatten de documenten informatie over de wijze waarop
staten concreet overgaan tot evacuatie en hun visie hierop.
De bovengenoemde informatie dan wel documenten betreffen in
vertrouwen gedeelde informatie en geven onder andere inzicht in
diplomatieke processen die zijn gevoerd, afwegingen die zijn gemaakt in
het kader van de (veiligheids)situatie en de daaropvolgende evacuatie en
analyses en visies daarop. Het openbaar maken van deze informatie zoude noodzakelijke vertrouwelijkheid en effectiviteit van het diplomatieke
verkeer en bilateraal overleg ondermijnen en hiermee de betrekkingen Onze referentie
met die staten dan wel internationale organisaties schaden. Voorts zou Min-BuZa.2022.11694-13
openbaarmaking onvoorziene gevolgen met zich meebrengen zoals
gevaar voor veiligheid van andere staten, hetgeen eveneens ertoe zou
kunnen leiden dat de betrekkingen met die staten dan wel internationale
organisaties wordt geschaad.
Afwegende het belang van de bilaterale betrekkingen en het publieke
belang bij openbaarmaking, acht ik het eerste zwaarder wegen. Ik heb
daarom besloten de desbetreffende informatie niet openbaar te maken.
Op de inventarisatielijst en in de gedeeltelijk openbaar gemaakte
documenten is de toepassing van deze uitzonderingsgrond aangegeven
met de aanduiding “10.2.a”.
De eerbiediging van de persoonlijke levenssfeer
Op grond van artikel 10, tweede lid, aanhef en onder e, van de Wob blijft
verstrekking van informatie achterwege voor zover het belang daarvan
niet opweegt tegen het belang dat de persoonlijke levenssfeer wordt
geëerbiedigd.
In de meeste documenten staan persoonsgegevens. Dit betreft gegevens
die herleidbaar zijn tot een persoon, zoals onder meer namen, e-
mailadressen, functienamen en telefoonnummers. Ik ben van oordeel dat
ten aanzien van de genoemde persoonsgegevens de privacy van
betrokkenen prevaleert boven het belang van openbaarmaking.
Voor zover het persoonsgegevens van ambtenaren betreft ben ik in het
kader van goed werkgeverschap van oordeel dat ten aanzien van deze
gegevens het belang dat de persoonlijke levenssfeer wordt geëerbiedigd,
zwaarder moet wegen dan het belang van openbaarheid. Dit ter
bescherming van de persoonlijke levenssfeer van de betrokken
ambtenaar. Dit geldt eveneens voor persoonsgegevens van ambtenaren
van andere ministeries. Daarbij is van belang dat het hier niet gaat om
het opgeven van een naam aan een individuele burger die met een
ambtenaar in contact treedt, maar om openbaarmaking van de naam in
de zin van de Wob. Daar waar in de documenten handtekeningen
voorkomen heb ik deze verwijderd. Dit heb ik onder andere gedaan met
het oog op het voorkomen van identiteitsfraude. Ik ben van oordeel dit
belang zwaarder weegt dan het belang van openbaarheid.
Voorts merk ik op dat in de documenten ook namen en contactgegevens
van derden voorkomen dan wel andere gegevens die tot hen te herleiden
zijn. Voor deze personen geldt eveneens dat zij erop hebben mogenvertrouwen dat ik op zorgvuldige en behoorlijke wijze met hun
persoonsgegevens omgaat en dat zij geen functie vervullen die Onze referentie
meebrengt dat zij beroepsmatig in de openbaarheid treden. Dit leidt ertoe Min-BuZa.2022.11694-13
dat de eerbiediging van de persoonlijke levenssfeer van deze personen
zich verzet tegen de openbaarmaking van de namen en contactgegevens.
Een deel van de documenten bevatten ook persoonsgegevens van
betrokken personen, waaronder tolken, die aan Nederland een
hulpverzoek hebben gericht. Het betreft persoonsgegevens zoals namen,
ID-nummers, telefoonnummers, emailadressen, woonplaats en
geboortedatums. Eveneens bevatten een deel van de documenten
informatie over hun familie, zoals gezinssamenstelling, aantal kinderen,
hun achtergrond dan wel informatie over de specifieke hulpvraag en de
feiten en omstandigheden die aanleiding vormen om Afghanistan te willen
verlaten. Ik zal deze informatie niet openbaar maken. Voor deze personen
geldt voorts dat zij (en hun gezinnen) onder moeilijke omstandigheden in
Afghanistan verkeerden en moesten verlaten, omdat zij vreesden voor
hun veiligheid vanwege de werkzaamheden die zij (dan wel een familielid)
hebben verricht voor de internationale gemeenschap en voor Nederland.
Hierbij moet ik eveneens voorkomen dat de veiligheid van (een groot deel
van) deze personen in het geding komt. Openbaarmaking van (informatie
uit) de documenten zou hiertoe kunnen leiden dan wel zou er toe kunnen
leiden dat de veiligheid van nog in Afghanistan verblijvende familieleden
dan wel derden die betrokken zijn bij deze personen of met hem
geassocieerd worden in het geding komt. Dit acht ik niet acceptabel en
moet te allen tijde voorkomen worden. Ik merk hierbij op dat gelet op de
aard van de gegevens en de omstandigheden waaronder deze gegevens
zijn verstrekt er sprake is van in vertrouwen aan de overheid verstrekte
gegevens in het kader van een hulpvraag. Gelet op het voorgaande weegt
naar mijn mening de eerbiediging van de persoonlijke levenssfeer van de
betrokken personen en hun familie zwaarder dan het belang van
openbaarheid.
Op de inventarisatielijst en in de gedeeltelijk openbaar gemaakte
documenten is de toepassing van deze uitzonderingsgrond aangegeven
met de aanduiding “10.2.e”.
Het belang van het voorkomen van onevenredige bevoordeling of
benadeling
Op grond van artikel 10, tweede lid, aanhef en onder g, van de Wob blijft
verstrekking van informatie achterwege voor zover het belang daarvan
niet opweegt tegen het belang van het voorkomen van onevenredigebevoordeling of benadeling van bij de aangelegenheid betrokken
natuurlijke personen of rechtspersonen dan wel van derden. Onze referentie
Min-BuZa.2022.11694-13
Openbaarmaking van (bepaalde passages uit) de documenten die op de
inventarisatielijst geduid zijn met de beoordelingscode 10.2.g leidt naar
mijn oordeel tot onevenredige benadeling van derde belanghebbenden
waarop deze informatie betrekking heeft.
De (deels) geweigerde stukken bevatten bijvoorbeeld vertrouwelijke
informatie over de wijze waarop internationale organisaties, NGO’s,
andere private partijen dan wel Europese instellingen willen omgaan met
de (wijze van) evacuatie in relatie tot de ontstane (veiligheids) situatie op
dat moment, de gevolgen hiervan en (mogelijke) samenwerkingen in dat
kader en de verschillende visies van mijn ministerie daarop. Een deel van
de stukken beschrijft (mogelijke) evacuatietrajecten (van bijvoorbeeld de
Nederlandse overheid) dan wel (voorlopige) plannen hiertoe en visies op
de uitvoerbaarheid.
Openbaarmaking zou afbreuk doen aan de vertrouwelijkheid waarin deze
informatie is gedeeld, maar zou eveneens de veiligheid van internationale
organisaties en NGO’s en hun medewerkers in gevaar kunnen brengen.
Hierbij betrek ik dat die internationale organisaties dan wel NGO’s nog
werkzaam zijn in Afghanistan.
Voorts zal ik de hiervoor genoemde informatie die ik in het kader van al
dan niet gevoerde overleggen in vertrouwen heb gekregen van NGO’s en
andere private organisaties inzake evacuatieplannen dan wel
veiligheidstrajecten eveneens niet openbaar maken.
Het belang van het voorkomen van onevenredige benadeling van de
betrokken staten dan wel organisaties dan wel onevenredige bevoordeling
van partijen met kwade wil weegt in dit geval zwaarder dan het belang
van openbaarheid. Om onevenredige benadeling te voorkomen heb ik
besloten de genoemde informatie niet openbaar te maken.
Een deel van de in documenten vervatte informatie zal ik niet openbaar
maken nu ik van mening ben dat hiermee het procesbelang van de
Nederlandse overheid wordt geschaad. Het betreft informatie die
onderdeel is dan wel uitmaakt van lopende gerechtelijke procedures of
betrekking heeft op de voorbereiding hiervan. Openbaarmaking zou de
procespositie van de Nederlandse overheid onevenredig benadelen in
lopende en mogelijk toekomstige juridische procedures. Mijn overweging
is in lijn met de uitspraak van 17 mei 2006, van de Afdeling
Bestuursrechtspraak van de Raad van State, waarin is bepaald dat artikel10, tweede lid, aanhef en onder g, van de Wob tevens het belang bij het
voorkomen van onevenredige benadeling van een bestuursorgaan met het Onze referentie
oog op zijn procespositie beschermt (zie: ECLI:NL:RVS:2006:AX2090). Min-BuZa.2022.11694-13
Een aantal documenten bevat e-mailadressen van interne e-mailboxen
van bijvoorbeeld mijn ministerie. Bij openbaarmaking van deze e-
mailadressen valt niet uit te sluiten dat derden hiervan gebruik zullen
gaan maken. Hier zijn deze e- mailadressen niet voor bedoeld. De
potentiële hinder die de gebruikers van deze e-mailadressen kunnen
ondervinden van kenbaarheid voor een ieder van deze e-mailadressen,
weegt naar mijn oordeel zwaarder dan het algemene belang van
openbaarheid. Het openbaar maken van deze informatie heeft tevens
geen meerwaarde in het licht van een goede en democratische
bestuursvoering. Daarom maak ik deze e-mailadressen niet (geheel)
openbaar.
Op de inventarisatielijst en in de gedeeltelijk openbaar gemaakte
documenten is de toepassing van deze uitzonderingsgrond aangegeven
met de aanduiding “10.2.g”.
Persoonlijke beleidsopvattingen in een stuk voor intern beraad
Uitgangspunt van de Wob is dat overheidsinformatie openbaar is. Dit
geldt in beginsel ook voor documenten opgesteld ten behoeve van intern
beraad. Dit is het beraad over een bestuurlijke aangelegenheid binnen
een bestuursorgaan, dan wel binnen een kring van overheden in het
kader van de gezamenlijke verantwoordelijkheid voor een bestuurlijke
aangelegenheid. Uit de wetsgeschiedenis blijkt dat onder het begrip
‘documenten opgesteld ten behoeve van intern beraad’ onder meer
moeten worden begrepen: nota’s van ambtenaren aan hun politieke en
ambtelijk leidinggevenden, correspondentie tussen de onderdelen van een
ministerie en tussen ministeries onderling, concepten van stukken,
agenda’s, notulen, samenvattingen en conclusies van interne
besprekingen en rapporten van ambtelijke adviescommissies. Degene die
de stukken heeft opgesteld moet de bedoeling hebben gehad dat ze
zouden dienen voor intern beraad.
Artikel 11, eerste lid, van de Wob bepaalt dat uit documenten die zijn
opgesteld ten behoeve van intern beraad geen informatie wordt verstrekt
over persoonlijke beleidsopvattingen. Onder ‘persoonlijke
beleidsopvattingen’ wordt verstaan: ambtelijke adviezen, visies,
standpunten en overwegingen. Dergelijke opvattingen worden niet
openbaar gemaakt omdat een zekere mate van veiligheid en
vertrouwelijkheid noodzakelijk is om te kunnen komen tot een effectievebesluitvorming. Ambtenaren en bestuurders moeten onderling en met
bewindspersonen kunnen brainstormen. Feiten, prognoses, Onze referentie
beleidsalternatieven, de gevolgen van een bepaald beleidsalternatief of Min-BuZa.2022.11694-13
andere onderdelen met een overwegend objectief karakter worden door
mij niet beschouwd als persoonlijke beleidsopvattingen. De
totstandkoming van beleid en regelgeving wordt met de openbaarheid van
dergelijke informatie inzichtelijk.
Er zijn documenten opgesteld ten behoeve van intern beraad, die
persoonlijke beleidsopvattingen bevatten. Een beperkt aantal passages zal
ik niet openbaar maken nu deze aan de kern van het intern beraad raken
of bevatten zij uitsluitend strikt persoonlijke kwalificaties van bepaalde
situaties, feiten en omstandigheden. Het betreft bijvoorbeeld meningen
en visies op (juridische) vraagstukken die spelen in het kader van de
evacuatie. Openbaarmaking van deze persoonlijke beleidsopvattingen
komt mijns inziens niet ten goede aan de democratische controle, de
effectieve totstandkoming van het beleid en de samenwerking tussen
collegae binnen en buiten het departement waartegen het zwaarwegende
belang van openbaarheld niet opweegt.
Een aantal conceptdocumenten (zoals bijvoorbeeld Q&A’s) maak ik in zijn
geheel niet openbaar. Ook maak ik passages uit bepaalde documenten
(die hierop zien) niet openbaar omdat deze nog in concept zijn.
Doorgaans worden enkel definitieve versies van documenten openbaar
gemaakt. Concepten van documenten worden beschouwd als persoonlijke
beleidsopvattingen ten behoeve van het interne beraad, voor zover deze
afwijkt van het definitieve document. Voor zover de inhoud overeenkomt
met documenten/informatie die reeds openbaar is behoeft deze informatie
niet opnieuw openbaar te worden gemaakt. Dergelijke concepten warden
niet openbaar gemaakt omdat een zekere mate van veiligheid en
vertrouwelijkheid noodzakelijk is om te kunnen komen tot een effectieve
beantwoording of totstandkoming van een product. De reactie is nog aan
verandering onderhevig en is dus aan te merken als concept.
Op de inventarisatielijst en in de gedeeltelijk openbaar gemaakte
documenten is de toepassing van deze uitzonderingsgrond aangegeven
met de aanduiding “11.1”.
Wijze van openbaarmaking en plaatsing op internet
Een geanonimiseerde versie van dit besluit wordt geplaatst op
www.rijksoverheid.nl, zodat deze voor een ieder beschikbaar is.Mocht u naar aanleiding van dit besluit vragen hebben, dan kunt u contact
opnemen met de Directie Juridische Zaken van het Ministerie van Onze referentie
Buitenlandse Zaken. Min-BuZa.2022.11694-13
De minister van Buitenlandse Zaken,
namens deze,
de plv Directeur van de Directie Azië en Oceanië,
[Dit besluit is niet voorzien van een (natte) handtekening vanwege de
(werk)voorschriften rondom COVID-19. In een formele en beveiligde
omgeving is vastgelegd dat de beslissingsbevoegde akkoord is met de
inhoud van dit document en de verzending daarvan.]
[...]
Dit besluit betreft het tweede van minimaal 3 deelbesluiten. Een bezwaar tegen
een van de deelbesluiten wordt geacht te zijn gericht tegen alle deelbesluiten.
Tegen dit deelbesluit en de volgende deelbesluiten kunt u binnen zes weken na de
dag waarop het laatste deelbesluit bekend gemaakt is, een bezwaarschrift
indienen, gericht aan de minister van Buitenlandse Zaken, t.a.v. de directie
Juridische Zaken (DJZ), postbus 20061, 2500 EB Den Haag. Het bezwaarschrift
moet zijn ondertekend, voorzien van een datum alsmede de naam en het adres
van de indiener en dient vergezeld te gaan van de gronden waarop het bezwaar
berust, en zo mogelijk, van een afschrift van het besluit waartegen het bezwaar
is gericht.Bijlage – Relevante artikelen uit de Wob
Onze referentie
Artikel 1
In deze wet en de daarop berustende bepalingen wordt verstaan onder: Min-BuZa.2022.11694-13
a. document: een bij een bestuursorgaan berustend schriftelijk stuk of ander
materiaal dat gegevens bevat;
b. bestuurlijke aangelegenheid: een aangelegenheid die betrekking heeft op beleid
van een bestuursorgaan, daaronder begrepen de voorbereiding en de uitvoering
ervan;
c. intern beraad: het beraad over een bestuurlijke aangelegenheid binnen een
bestuursorgaan, dan wel binnen een kring van bestuursorganen in het kader van
de gezamenlijke verantwoordelijkheid voor een bestuurlijke aangelegenheid;
d. niet-ambtelijke adviescommissie: een van overheidswege ingestelde instantie,
met als taak het adviseren van een of meer bestuursorganen en waarvan geen
ambtenaren lid zijn, die het bestuursorgaan waaronder zij ressorteren adviseren
over de onderwerpen die aan de instantie zijn voorgelegd. Ambtenaren, die
secretaris of adviserend lid zijn van een adviesinstantie, worden voor de
toepassing van deze bepaling niet als leden daarvan beschouwd;
e. ambtelijke of gemengd samengestelde adviescommissie: een instantie, met als
taak het adviseren van één of meer bestuursorganen, die geheel of gedeeltelijk is
samengesteld uit ambtenaren, tot wier functie behoort het adviseren van het
bestuursorgaan waaronder zij ressorteren over de onderwerpen die aan de
instantie zijn voorgelegd;
f. persoonlijke beleidsopvatting: een opvatting, voorstel, aanbeveling of conclusie
van een of meer personen over een bestuurlijke aangelegenheid en de daartoe
door hen aangevoerde argumenten;
g. milieu-informatie: hetgeen daaronder wordt verstaan in artikel 19.1a van de Wet
milieubeheer.
Artikel 3
1. Een ieder kan een verzoek om informatie neergelegd in documenten over een
bestuurlijke aangelegenheid richten tot een bestuursorgaan of een onder
verantwoordelijkheid van een bestuursorgaan werkzame instelling, dienst of bedrijf.
2. De verzoeker vermeldt bij zijn verzoek de bestuurlijke aangelegenheid of het daarop
betrekking hebbend document, waarover hij informatie wenst te ontvangen.
3. De verzoeker behoeft bij zijn verzoek geen belang te stellen.
4. Indien een verzoek te algemeen geformuleerd is, verzoekt het bestuursorgaan de
verzoeker zo spoedig mogelijk om zijn verzoek te preciseren en is het hem daarbij
behulpzaam.
5. Een verzoek om informatie wordt ingewilligd met inachtneming van het bepaalde in
de artikelen 10 en 11.
Artikel 10
1. Het verstrekken van informatie ingevolge deze wet blijft achterwege voor zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft, die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf 2 van hoofdstuk 2 van de Wet
bescherming persoonsgegevens, tenzij de verstrekking kennelijk geen inbreuk op
de persoonlijke levenssfeer maakt.2. Het verstrekken van informatie ingevolge deze wet blijft eveneens achterwege voor
zover het belang daarvan niet opweegt tegen de volgende belangen:
Onze referentie
a. de betrekkingen van Nederland met andere staten en met internationale
Min-BuZa.2022.11694-13
organisaties;
b. de economische of financiële belangen van de Staat, de andere publiekrechtelijke
lichamen of de in artikel 1a, onder c en d, bedoelde bestuursorganen;
c. de opsporing en vervolging van strafbare feiten;
d. inspectie, controle en toezicht door bestuursorganen;
e. de eerbiediging van de persoonlijke levenssfeer;
f. het belang, dat de geadresseerde erbij heeft als eerste kennis te kunnen nemen
van de informatie;
g. het voorkomen van onevenredige bevoordeling of benadeling van bij de
aangelegenheid betrokken natuurlijke personen of rechtspersonen dan wel van
derden.
[…]
Artikel 11
1. In geval van een verzoek om informatie uit documenten, opgesteld ten behoeve van
intern beraad, wordt geen informatie verstrekt over daarin opgenomen persoonlijke
beleidsopvattingen.
2. Over persoonlijke beleidsopvattingen kan met het oog op een goede en
democratische bestuursvoering informatie worden verstrekt in niet tot personen
herleidbare vorm. Indien degene die deze opvattingen heeft geuit of zich erachter heeft
gesteld, daarmee heeft ingestemd, kan de informatie in tot personen herleidbare vorm
worden verstrekt.
3. Met betrekking tot adviezen van een ambtelijke of gemengd samengestelde
adviescommissie kan het verstrekken van informatie over de daarin opgenomen
persoonlijke beleidsopvattingen plaatsvinden, indien het voornemen daartoe door het
bestuursorgaan dat het rechtstreeks aangaat aan de leden van de adviescommissie
voor de aanvang van hun werkzaamheden kenbaar is gemaakt.
4. In afwijking van het eerste lid wordt bij milieu-informatie het belang van de
bescherming van de persoonlijke beleidsopvattingen afgewogen tegen het belang van
openbaarmaking. Informatie over persoonlijke beleidsopvattingen kan worden
verstrekt in niet tot personen herleidbare vorm. Het tweede lid, tweede volzin, is van
overeenkomstige toepassing.