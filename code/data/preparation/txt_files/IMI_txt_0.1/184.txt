File id: 184 File title: Besluit_op_Wob-verzoek_over_voortgang_aanpassing_regelgeving_aan_hogere_AOW-leeftijd.pdf.
Beschikking op Wob verzoek
Van de Minister van Sociale Zaken en Werkgelegenheid
Aanleiding
Middels een verzoek d.d. 31 januari 2022, ontvangen op 1 februari 2022, is verzocht om
openbaarmaking van:
“1.
De brief d.d. 30 oktober 2012 (kenmerk 2012-0000038211) van de Staatssecretaris van Sociale
Zaken en Werkgelegenheid;
2. De brief van de Staatssecretaris van Sociale Zaken en Werkgelegenheid die aan het ministerie
van Justitie en Veiligheid en haar rechtsvoorganger is gestuurd met hetzelfde verzoek als de brief
van 30 oktober 2012;
3. De formele reactie van het ministerie van Justitie en Veiligheid en haar rechtsvoorganger op dit
verzoek.”
Wet openbaarheid van bestuur
Bij brief van 1 februari 2022 is het verzoek aangemerkt als een verzoek in gevolge de Wet
openbaarheid van bestuur (hierna: Wob).
Inventarisatie documenten
Op basis van het verzoek zijn in totaal 3 documenten aangetroffen. Deze documenten zijn
opgenomen in een inventarislijst, die als bijlage 1 bij dit besluit is gevoegd. In dit besluit wordt
verwezen naar de corresponderende nummers uit de inventarislijst, zodat per document duidelijk
is wat is besloten.
Zienswijze
Het verzoek is getoetst aan de bepalingen van de Wob. Op grond van artikel 4:8 van de Algemene
wet bestuursrecht heb ik de belanghebbenden in de gelegenheid gesteld te reageren op het Wob
verzoek. De belanghebbenden hebben aangegeven geen bedenkingen te hebben tegen
openbaarmaking.
Overwegingen
Ik ben nagegaan of er sprake is van in de wet vastgelegde uitzonderingsgronden die het openbaar
maken van de genoemde documenten of delen daarvan in de weg zouden kunnen staan.
Persoonsgegevens
Op grond van artikel 10, tweede lid, aanhef en onder e, van de Wob blijft verstrekking van
informatie achterwege voor zover het belang daarvan niet opweegt tegen het belang dat de
persoonlijke levenssfeer wordt geëerbiedigd.
In de documenten met nummers 1 t/m 3 staan persoonsgegevens. Ik ben van oordeel dat ten
aanzien van deze gegevens het belang dat de persoonlijke levenssfeer wordt geëerbiedigd,
zwaarder moet wegen dan het belang van openbaarheid. Daarom heb ik de persoonsgegevens
verwijderd uit deze documenten.
Voor zover het de namen van ambtenaren betreft is het volgende van belang. Weliswaar kan, waar
het gaat om beroepshalve functioneren van ambtenaren, slechts in beperkte mate een beroep
worden gedaan op het belang van eerbiediging van hun persoonlijke levenssfeer. Dit ligt anders
indien het de openbaarmaking van namen van de ambtenaren betreft. Namen zijn immers
persoonsgegevens en het belang van eerbiediging van de persoonlijke levenssfeer kan zich tegen
openbaarmaking daarvan verzetten. Daarbij is van belang dat het hier niet gaat om het opgeven
van een naam aan een individuele burger die met een ambtenaar in contact treedt, maar om
openbaarmaking van de naam in de zin van de Wob. De functie-aanduidingen van de ambtenaren
4.2022.0087.001 1zijn tevens onleesbaar gemaakt, omdat hiermee de naam van de betreffende ambtenaar te
achterhalen is.
Besluit
Ik maak de documenten met volgnummers 1 t/m 3, behoudens de daarin opgenomen
persoonsgegevens, openbaar.
Wijze van openbaarmaking
Dit besluit zal binnen vijf werkdagen na toezending geanonimiseerd worden gepubliceerd op
www.rijksoverheid.nl en is via de volgende link op te zoeken.
http://www.rijksoverheid.nl/documenten?trefwoord=&periode-van=&periode-tot=&onderdeel=Ministerie+van+Sociale+Zaken+en+Werkgelegenheid&type=Wob-verzoek
Een afschrift van deze beschikking zal worden gezonden aan de belanghebbende(n).
Datum: 25-02-2022
Hoogachtend,de
Minister van Sociale Zaken
en Werkgelegenheid,
namens deze,
Mevr. mr. J.H. Meijer
Directeur WBJA
Dit is een beschikking in de zin van artikel 1:3, tweede lid, van de Awb. Overeenkomstig de Awb
kan tegen deze beschikking schriftelijk bezwaar worden gemaakt door degene wiens belang
rechtstreeks bij deze beschikking betrokken is. Daartoe moet binnen zes weken na de dag van
verzending van deze beschikking een bezwaarschrift worden ingediend bij:
WBJA-Bezwaren-BO-T1@minszw.nl
Het bezwaarschrift dient te worden ondertekend en ten minste te bevatten de naam en het adres
van de indiener, de dagtekening, een omschrijving van deze beschikking alsmede reden(en)
waarom de beschikking niet juist wordt gevonden. Het bezwaarschrift dient in de Nederlandse taal
te zijn gesteld. Wordt het bezwaarschrift per e-mail ingediend, dan moet het bezwaarschrift in pdf-
formaat als bijlage in de e-mail worden verzonden. Deze bijlage moet een ingescande “natte”
handtekening bevatten.
Hiermee wordt bedoeld dat het bezwaarschrift met de hand moet worden ondertekend, voordat
het wordt ingescand en opgeslagen in pdf-formaat (bij voorkeur met tekstherkenning).
4.2022.0087.001 2Per post kan u uw bezwaar indienen bij:
De Minister van Sociale Zaken en Werkgelegenheid
t.a.v. de Directie Wetgeving, Bestuurlijke en Juridische Aangelegenheden,
Bureau Ondersteuning team 1
Postbus 90801
2509 LV ’s-Gravenhage
(fax 070 333 5116)
4.2022.0087.001 3Bijlage 1
Inventarislijst
bij beschikking 4.2022.0087.001
Nr. Document Beoordeling Weigeringsgrond
1 Brief 2012-0000038211, d.d. 30 oktober 2012 Deels openbaar Artikel 10, tweede lid,
onder e van de Wob
2 Brief 2012-00000382117, d.d. 30 oktober Deels openbaar Artikel 10, tweede lid,
2012 onder e van de Wob
3 Brief 333306, d.d. 18 december 2012 Deels openbaar Artikel 10, tweede lid,
onder e van de Wob