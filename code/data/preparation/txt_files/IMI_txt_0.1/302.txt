File id: 302 File title: Eerste_deelbesluit_Wob-verzoek_legitimiteit_stichting_Woondiensten_EnkhuizenWelwonen.pdf.
> Retouradres Postbus 20011 2500 EA Den Haag
Turfmarkt 147
Den Haag
Postbus 20011
2500 EA Den Haag
www.rijksoverheid.ni
Kenmerk
2022-0000075200
Uw kenmerk
Bijlagen
2.5 APR 2022
Datum
Betreft Eerste Deelbeslissing op uw Wob-verzoek
Bij brief van 6 augustus 2021 heeft u bij de Inspectie voor Leefomgeving e..,
Transport een verzoek ingediend als bedoeld in artikel 3, eerste lid, van de Wet
openbaarheid van bestuur (hierna: Wob). Dit bericht is op 3 november 2021 aan
het ministerie van Binnenlandse Zaken en Koninkrijksrelaties doorgestuurd.
Uw verzoek heeft betrekking op stukken vanaf 1 januari 2015 over de
totstandkoming, voortzetting en de (wettelijke) legitimiteit van Stichting
Woondiensten Enkhuizen/Welwonen als toegelaten instelling. De termijn waarop
uw verzoek betrekking heeft is in overleg met u aangepast en ziet op informatie
vanaf 2006.
Verloop van de procedure
Bij brief van 11 november 2021 heb ik de ontvangst van uw verzoek aan u
bevestigd. Vervolgens heeft er op 7 december 2021 telefonisch overleg
plaatsgevonden tussen uzelf en senior beleidsmedewerker bij de afdeling
Corporaties/directie Wonen over uw verzoek. Daarin is aangegeven dat er in de
archieven van het ministerie geen stukken zijn aangetroffen die betrekking
hebben op de totstandkoming, voortzetting en de (wettelijke) legitimiteit van
Stichting Woondiensten Enkhuizen/Welwonen vanaf de door u genoemde datum,
maar dat er in het kader van uw Wob-verzoek wel stukken van eerdere datum zijn
gevonden. U heeft er vervolgens mee ingestemd dat die beschikbare stukken,
binnen de kaders van de Wob zullen worden beoordeeld en zo mogelijk (deels)
openbaar zullen worden gemaakt. Bij brief van 23 december jl. is de
behandeltermijn opgeschort met het oog op het verkrijgen van zienswijzen op
(een deel van de) beschikbare stukken.
Tijdens het telefoongesprek op 10 februari 2022 is aan u medegedeeld dat het
besluit op uw Wob-verzoek zal worden gesplitst. Om u ter wille te zijn, heb ik
besloten uw verzoek op te splitsen, zodat u niet hoeft te wachten op de
documenten waarvan verstrekking geen probleem is. Dit besluit heeft daardoor
alleen betrekking op de documenten zoals opgenomen in de bijgevoegde
inventarislijst. Mijn beslissing over de overige documenten ontvangt u binnen vier
weken na deze brief.
Pagina 1 van 8Zienswijzen
Datum
Gedurende de behandeling van uw Wob-verzoek Is gebleken dat bij de
openbaarmaking van de documenten derde-belanghebbenden zijn betrokken.
Kenmerk
Deze belanghebbenden heb ik in de gelegenheid gesteld om een zienswijze in te
2022-0000075200
dienen. De ontvangen zienswijzen van de derde-belanghebbenden heb ik in mijn
belangenafweging meegenomen. Ik verwijs u hiervoor naar het onderdeel
'overwegingen' In dit besluit.
Wettelijk kader
Uw verzoek valt onder de reikwijdte van de Wob. Voor de relevante Wob-artikelen
verwijs ik u naar de bijlage 1.
Inventarisatie documenten
Op basis van uw verzoek zijn in totaal 27 documenten aangetroffen. Deze
documenten zijn opgenomen in een inventarislijst, die als bijlage 2 bij dit besluit is
gevoegd. Er is één document dat ik volledig openbaar maak. Het betreft het
documenten met nummer 0. Er zijn 17 documenten die ik deels openbaar maak.
Het betreft de documenten met nummers 1, 3, 4, 6, 7, 10, 11, 15, 16, 17, 18, 19,
20, 21, 22, 23 en 24. Er zijn 9 documenten die ik in het geheel niet openbaar
maak. Het betreft de documenten met nummers 2, 5, 8, 9, 12, 13, 14, 25 en 26.
In dit besluit wordt verwezen naar de corresponderende nummers uit de
inventarislijst, zodat per document duidelijk is wat is besloten.
Besluit
Ik heb besloten (deels) aan uw verzoek tegemoet te komen en de informatie
waarom u verzocht, opgenomen in de documenten met de nummers 0 tot en met
26 (deels) openbaar te maken. Voor de motivering verwijs ik naar het navolgende.
Overwegingen
Er wordt één document volledig openbaar gemaakt.
Met betrekking tot de documenten die ik deels openbaar maak en niet openbaar
maak overweeg ik het volgende.
Algemene overweging: openbaarheid t.a.v. een ieder
Ingevolge artikel 3, eerste lid van de Wob kan een ieder een Wob-verzoek
indienen bij een bestuursorgaan of bij een onder verantwoordelijkheid van een
bestuursorgaan werkzame instelling, dienst of bedrijf. Volgens het derde lid van
dit artikel hoeft de verzoeker bij zijn verzoek geen belang te stellen. De eventuele
omstandigheid dat voor de belanghebbenden onduidelijk is welk belang u bij
openbaarmaking van deze informatie heeft en voor welk doel u de informatie gaat
gebruiken, vormt daarom op zichzelf geen belemmering voor de openbaarmaking
van de documenten.
Ingevolge artikel 3, vijfde lid, van de Wob, wordt een verzoek om informatie
ingewilligd met inachtneming van het bepaalde in de artikelen 10 en 11 van de
Wob. Het recht op openbaarmaking op grond van de Wob dient uitsluitend het
publieke belang van een goede en democratische bestuursvoering. Het komt
iedere burger in gelijke mate toe. Daarom kan ten aanzien van de openbaarheid
geen onderscheid worden gemaakt naar gelang de persoon of de bedoeling of de
Pagina 2 van 8belangen van de verzoeker. Bij de te verrichten belangenafweging worden dan ook
betrokken het algemene belang bij openbaarmaking van de gevraagde informatie
Datum
en de door de weigeringsgronden te beschermen belangen, maar niet het
specifieke belang van de verzoeker. Evenmin kent de Wob een beperkte vorm van
Kenmerk
openbaarmaking. Dit betekent dat openbaarmaking van documenten uitsluitend
2022-0000075200
aan u op grond van de Wob niet mogelijk is. Indien ik aan u documenten verstrek,
moet ik deze ook aan anderen geven indien zij daarom verzoeken. In dat licht
vindt de onderstaande belangenafweging dan ook plaats.
Bedrijfs- en fabricagegegevens (artikel 10, eerste lid, onder c, van de Wob)
Openbaarmaking van informatie blijft achterwege indien het bedrijfs- en
fabricagegegevens betreft die vertrouwelijk aan de overheid zijn meegedeeld.
Onder bedrijfs- en fabricagegegevens worden verstaan: al die gegevens waaruit
wetenswaardigheden kunnen worden afgeleid over de technische of financiële
bedrijfsvoering, het productieproces, de afzet van producten of de kring van
afnemers of leveranciers. Enkele documenten hebben betrekking op de
bevindingen van de accountant, die opgesteld zijn ten bate van het bestuur van
de woningcorporatie. Daarbij is onder andere gekeken naar de waarde waarvoor
vervreemding van vastgoed heeft plaatsgevonden, wat een bedrijfsgegeven is. Ik
maak deze informatie dus niet openbaar. Waar van toepassing heb ik deze
informatie onleesbaar gemaakt onder vermelding van 10.1.c.
Het belang van inspectie, controle en toezicht door bestuursorganen
Op grond van artikel 10, tweede lid, aanhef en onder d, van de Wob blijft
verstrekking van informatie achterwege voor zover het belang daarvan niet
opweegt tegen het belang van inspectie, controle en toezicht door
bestuursorganen. Volgens vaste rechtspraak van de Afdeling bestuursrechtspraak
van de Raad van State kan openbaarmaking van informatie met een beroep op
het in artikel 10, tweede lid, aanhef en onder d, van de Wob genoemde belang
van inspectie, controle en toezicht worden geweigerd, indien als gevolg van die
openbaarmaking een bestuursorgaan - naar verwachting - diens toezichthoudende
taak niet naar behoren zal kunnen uitoefenen'.
Ik ben van oordeel dat het belang van controle en inspectie in dit specifieke geval
in het geding is en dat dit belang zwaarder dient te wegen dan het belang van
openbaarheid. Ik licht dit als volgt toe. De documenten met nummers 2, 5, 8, 9,
12 t/m 14, (deels) 22, 25 en 26 betreffen rapportages van de accountant, gericht
aan het bestuur van de betrokken woningcorporatie, die in vertrouwen aan de Aw
of diens voorloper CFV als toezichthouder zijn gezonden, gelet op hun
toezichthoudende taak op woningcorporaties.
Openbaarmaking van voorgaande informatie kan met een beroep op het belang
van inspectie, controle en toezicht worden geweigerd, indien als gevolg van die
openbaarmaking een bestuursorgaan diens toezichthoudende taak niet meer naar
behoren zal kunnen uitoefenen. Het openbaar maken van de documenten kan met
zich brengen dat melders in de toekomst bij voorkomende gevallen zich geremd
voelen melding te maken van mogelijke misstanden of minder bereidwillig zullen
zijn om aan onderzoeken medewerking te verlenen, dan wel hun verklaringen zo
beperkt mogelijk zullen houden. Openbaarmaking van de gevraagde informatie
kan het onderlinge vertrouwen en transparantie onevenredig schaden. Tevens ben
ik van oordeel dat het openbaar maken van deze informatie kan leiden tot
anticiperend, dan wel calculerend gedrag. Immers, uit deze informatie kan de
werkwijze van de Aw worden afgeleid. Ik acht het zeer aannemelijk dat
openbaarmaking van de gevraagde informatie de inspectietaken van de Aw zou
ABRvS d.d. 17 juni 2015, zaaknummer 201406159/1/A3
Pagina 3 van 8kunnen bemoeilijken en de relatie tussen de Aw en de melders van
integriteitsschendingen door openbaarmaking van deze gegevens onevenredig
Datum
wordt geschaad. Gelet op het voorgaande maak ik deze informatie dan ook niet
openbaar. Kenmerk
2022-0000075200
De eerbiediging van de persoonlijke levenssfeer
Op grond van artikel 10, tweede lid, aanhef en onder e, van de Wob blijft
verstrekking van informatie achterwege voor zover het belang daarvan niet
opweegt tegen het belang dat de persoonlijke levenssfeer wordt geëerbiedigd.
In diverse documenten - die als zodanig zijn weergegeven op de inventarislijst
staan persoonsgegevens van ambtenaren, of betrokkenen bij de woningcorporatie.
Dit betreffen gegevens die herleidbaar zijn tot een persoon, zoals onder meer
namen, e-mailadressen, functienamen en telefoonnummers. In het kader van
goed werkgeverschap ben ik van oordeel dat ten aanzien van deze gegevens het
belang, dat de persoonlijke levenssfeer wordt geëerbiedigd, zwaarder moet wegen
dan het belang van openbaarheid. Dit ter bescherming van de persoonlijke
levenssfeer.
Daarbij is van belang dat het hier niet gaat om het opgeven van een naam aan
een individuele burger die met een ambtenaar in contact treedt, maar om
openbaarmaking van de naam in de zin van de Wob. Dit is alleen anders wanneer
er sprake is van namen van ambtenaren die besluiten krachtens mandaat hebben
ondertekend. Uit het oogpunt van controleerbaarheid van de taakuitoefening
wordt in dat geval de naam van de betrokken ambtenaar wel openbaar gemaakt.
In de documenten komen geen persoonsgegevens voor van ambtenaren die
besluiten krachtens mandaat hebben ondertekend. Ik maak deze informatie dan
ook niet openbaar.
Verder staan in diverse documenten persoonsgegevens van derden. Ik ben van
oordeel dat ten aanzien van deze gegevens het belang dat de persoonlijke
levenssfeer wordt geëerbiedigd, zwaarder moet wegen dan het belang van
openbaarheid. Daarom heb ik de persoonsgegevens verwijderd uit deze
documenten.
Het voorkomen van onevenredige bevoordeling of benadeling
(artikel 10, tweede lid, aanhef en onder g, van de Wob)
Verstrekking van informatie blijft achterwege voor zover het belang daarvan niet
opweegt tegen het belang van het voorkomen van onevenredige bevoordeling of
benadeling van bij de aangelegenheid betrokken natuurlijke personen of
rechtspersonen dan wel van derden. De eerder genoemde financiële rapportages
van de accountant zijn primair gericht aan het bestuur en de Raad van
Commissarissen van de betrokken woningcorporatie, zodat met openbaar making
de woningcorporatie onevenredig zou worden geraakt.
Voorts hecht ik belang aan het feit dat betrokken partijen erop moeten kunnen
vertrouwen dat informatie, die vertrouwelijk aan de overheid is medegedeeld, niet
gedeeld wordt met derden. Immers, indien in dit specifieke geval
woningbouwcorporaties er niet langer vanuit kunnen gaan dat hun informatie in
een vertrouwelijke sfeer met de Aw kan worden gedeeld, dan is het aannemelijk
dat zij zich in de toekomst meer terughoudend zullen opstellen ten aanzien van
informatieverstrekking. Ook kan het de relatie tussen de betrokken partij en de
Aw verstoren.
Gelet op het voorgaande ben ik van oordeel dat het belang, bij het voorkomen van
onevenredig nadeel, in dit specifieke geval zwaarder weegt dan het algemene
belang van openbaarmaking. De hiervoor genoemde informatie is zodanig
Pagina 4 van 8verweven met de overige informatie in het betreffende document, dat deze
informatie niet los van elkaar kan worden gezien. Ik heb daarom besloten om de
Datum
informatie voor zover dat blijkt uit de bijgevoegde inventarislijst in het geheel niet
openbaar te maken.
Kenmerk
2022-0000075200
Dit Wob-besluit wordt enkele werkdagen na toezending gepubliceerd op de
website www.riiksoverheid.nl.
Een afschrift van dit besluit zend ik aan belanghebbenden.
Ik vertrouw erop u hiermee voldoende te hebben geïnformeerd.
Hoogachtend,
De minister voor Volkshuisvesting en Ruimtelijke Ordening,
namens deze,
risi-generaal'
Belanghebbenden kunnen binnen zes weken na bekendmaking van dit besluit daartegen per
brief bezwaar maken bij de minister voor Volkshuisvesting en Ruimtelijke Ordening, Directie
Constitutionele Zaken en Wetgeving, Postbus 20011, 2500 EA Den Haag. Het bezwaarschrift
moet zijn ondertekend, voorzien zijn van een datum alsmede de naam en het adres van de
indiener en dient vergezeld te gaan van de gronden waarop het bezwaar berust en, zo
mogelijk, een afschrift van het besluit waartegen het bezwaar is gericht.
Voor meer informatie hierover zie www.rijksoverheid.nl.
Pagina 5 van 8Bijlage 1 — Relevante artikelen uit de Wob
Artikel 1
Datum
In deze wet en de daarop berustende bepalingen wordt verstaan onder:
a. document: een bij een bestuursorgaan berustend schriftelijk stuk of ander nRahefiiaal
dat gegevens bevat; 2022-0000075200
b. bestuurlijke aangelegenheid: een aangelegenheid die betrekking heeft op beleid van
een bestuursorgaan, daaronder begrepen de voorbereiding en de uitvoering ervan;
c. intern beraad: het beraad over een bestuurlijke aangelegenheid binnen een
bestuursorgaan, dan wel binnen een kring van bestuursorganen in het kader van de
gezamenlijke verantwoordelijkheid voor een bestuurlijke aangelegenheid;
d. niet-ambtelijke adviescommissie: een van overheidswege ingestelde instantie, met als
taak het adviseren van een of meer bestuursorganen en waarvan geen ambtenaren lid
zijn, die het bestuursorgaan waaronder zij ressorteren adviseren over de onderwerpen
die aan de instantie zijn voorgelegd. Ambtenaren, die secretaris of adviserend lid zijn
van een adviesinstantie, worden voor de toepassing van deze bepaling niet als leden
daarvan beschouwd;
e. ambtelijke of gemengd samengestelde adviescommissie: een instantie, met als taak
het adviseren van één of meer bestuursorganen, die geheel of gedeeltelijk is
samengesteld uit ambtenaren, tot wier functie behoort het adviseren van het
bestuursorgaan waaronder zij ressorteren over de onderwerpen die aan de instantie
zijn voorgelegd;
f. persoonlijke beleidsopvatting: een opvatting, voorstel, aanbeveling of conclusie van
een of meer personen over een bestuurlijke aangelegenheid en de daartoe door hen
aangevoerde argumenten;
g. milieu-informatie: hetgeen daaronder wordt verstaan in artikel 19.1a van de Wet
milieubeheer.
Artikel 3
1. Een ieder kan een verzoek om informatie neergelegd in documenten over een bestuurlijke
aangelegenheid richten tot een bestuursorgaan of een onder verantwoordelijkheid van een
bestuursorgaan werkzame instelling, dienst of bedrijf.
2. De verzoeker vermeldt bij zijn verzoek de bestuurlijke aangelegenheid of het daarop
betrekking hebbend document, waarover hij informatie wenst te ontvangen.
3. De verzoeker behoeft bij zijn verzoek geen belang te stellen.
4. Indien een verzoek te algemeen geformuleerd is, verzoekt het bestuursorgaan de verzoeker
zo spoedig mogelijk om zijn verzoek te preciseren en is het hem daarbij behulpzaam.
5. Een verzoek om informatie wordt ingewilligd met inachtneming van het bepaalde in de
artikelen 10 en 11.
Artikel 6
1. Het bestuursorgaan beslist op het verzoek om informatie zo spoedig mogelijk, doch uiterlijk
binnen vier weken gerekend vanaf de dag na die waarop het verzoek is ontvangen.
2. Het bestuursorgaan kan de beslissing voor ten hoogste vier weken verdagen. Van de
verdaging wordt voor de afloop van de eerste termijn schriftelijk gemotiveerd mededeling
gedaan aan de verzoeker.
3. Onverminderd artikel 4:15 van de Algemene wet bestuursrecht wordt de termijn voor het
geven van een beschikking opgeschort gerekend vanaf de dag na die waarop het
bestuursorgaan de verzoeker meedeelt dat toepassing is gegeven aan artikel 4:8 van de
Algemene wet bestuursrecht, tot de dag waarop door de belanghebbende of belanghebbenden
een zienswijze naar voren is gebracht of de daarvoor gestelde termijn ongebruikt is verstreken.
4. Indien de opschorting, bedoeld in het derde lid, eindigt, doet het bestuursorgaan daarvan zo
spoedig mogelijk mededeling aan de verzoeker, onder vermelding van de termijn binnen welke
de beschikking alsnog moet worden gegeven.
Pagina 6 van 85. Indien het bestuursorgaan heeft besloten informatie te verstrekken, wordt de informatie
verstrekt tegelijk met de bekendmaking van het besluit, tenzij naar verwachting eerbat„„,
belanghebbende bezwaar daar tegen heeft, in welk geval de informatie niet eerder wordt
verstrekt dan twee weken nadat de beslissing is bekendgemaakt. Kenmerk
6. Voor zover het verzoek betrekking heeft op het verstrekken van milieu-informatie2922-0000075200
a. bedraagt de uiterste beslistermijn in afwijking van het eerste lid twee weken indien
het bestuursorgaan voornemens is de milieu-informatie te verstrekken terwijl naar
verwachting een belanghebbende daar bezwaar tegen heeft;
b. kan de beslissing slechts worden verdaagd op grond van het tweede lid, indien de
omvang of de gecompliceerdheid van de milieu-informatie een verlenging
rechtvaardigt;
c. zijn het derde en vierde lid niet van toepassing.
Artikel 10
1. Het verstrekken van informatie ingevolge deze wet blijft achterwege voor zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft, die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf 2 van hoofdstuk 2 van de Wet
bescherming persoonsgegevens, tenzij de verstrekking kennelijk geen inbreuk op de
persoonlijke levenssfeer maakt.
2. Het verstrekken van informatie ingevolge deze wet blijft eveneens achterwege voor zover
het belang daarvan niet opweegt tegen de volgende belangen:
a. de betrekkingen van Nederland met andere staten en met internationale organisaties;
b. de economische of financiële belangen van de Staat, de andere publiekrechtelijke
lichamen of de in artikel la, onder c en d, bedoelde bestuursorganen;
c. de opsporing en vervolging van strafbare feiten;
d. inspectie, controle en toezicht door bestuursorganen;
e. de eerbiediging van de persoonlijke levenssfeer;
f. het belang, dat de geadresseerde erbij heeft als eerste kennis te kunnen nemen van
de informatie;
g. het voorkomen van onevenredige bevoordeling of benadeling van bij de
aangelegenheid betrokken natuurlijke personen of rechtspersonen dan wel van
derden.
3. Het tweede lid, aanhef en onder e, is niet van toepassing voorzover de betrokken persoon
heeft ingestemd met openbaarmaking.
4. Het eerste lid, aanhef en onder c en d, het tweede lid, aanhef en onder e, en het zevende
lid, aanhef en onder a, zijn niet van toepassing voorzover het milieu-informatie betreft die
betrekking heeft op emissies in het milieu. Voorts blijft in afwijking van het eerste lid, aanhef
en onder c, het verstrekken van milieu-informatie uitsluitend achterwege voorzover het belang
van openbaarmaking niet opweegt tegen het daar genoemde belang.
5. Het tweede lid, aanhef en onder b, is van toepassing op het verstrekken van milieu-
informatie voor zover deze handelingen betreft met een vertrouwelijk karakter.
6. Het tweede lid, aanhef en onder g, is niet van toepassing op het verstrekken van milieu-
informatie.
7. Het verstrekken van milieu-informatie ingevolge deze wet blijft eveneens achterwege
voorzover het belang daarvan niet opweegt tegen de volgende belangen:
a. de bescherming van het milieu waarop deze informatie betrekking heeft;
b. de beveiliging van bedrijven en het voorkomen van sabotage.
Pagina 7 van 88. Voorzover het vierde lid, eerste volzin, niet van toepassing is, wordt bij het toepassen van
het eerste, tweede en zevende lid op milieu-informatie in aanmerking genomen of cigggm
informatie betrekking heeft op emissies in het milieu.
Kenmerk
Artikel 11 2022-0000075200
1. In geval van een verzoek om informatie uit documenten, opgesteld ten behoeve van intern
beraad, wordt geen informatie verstrekt over daarin opgenomen persoonlijke
beleidsopvattingen.
2. Over persoonlijke beleidsopvattingen kan met het oog op een goede en democratische
bestuursvoering informatie worden verstrekt in niet tot personen herleidbare vorm. Indien
degene die deze opvattingen heeft geuit of zich erachter heeft gesteld, daarmee heeft
ingestemd, kan de informatie in tot personen herleidbare vorm worden verstrekt.
3. Met betrekking tot adviezen van een ambtelijke of gemengd samengestelde
adviescommissie kan het verstrekken van informatie over de daarin opgenomen persoonlijke
beleidsopvattingen plaatsvinden, indien het voornemen daartoe door het bestuursorgaan dat
het rechtstreeks aangaat aan de leden van de adviescommissie voor de aanvang van hun
werkzaamheden kenbaar is gemaakt.
4. In afwijking van het eerste lid wordt bij milieu-informatie het belang van de bescherming
van de persoonlijke beleidsopvattingen afgewogen tegen het belang van openbaarmaking.
Informatie over persoonlijke beleidsopvattingen kan worden verstrekt in niet tot personen
herleidbare vorm. Het tweede lid, tweede volzin, is van overeenkomstige toepassing.
Pagina 8 van 8