File id: 338 File title: wob-besluit-cns-of-cbs-havelterberg.pdf.
>Retouradres Postbus 16375 2500 BJ Den Haag
Wetgeving en Juridische
10.2.e ZakenRijnstraat
50
Den Haag
1 0.2.e Postbus 16375
2500 BJ Den Haag
www.rijksoverheid.nl
Per e-mail verzonden
1100..22..ee @ gmail.com ContactDienstpostbus
Wob
1100..22..ee @ minocw.nl
Onze referentie
10.2.e
Bijlagen
Datum 21 januari 2022 2
Betreft Besluit op uw Wob-verzoek
BezwaarAls
u belang hebt bij dit besluit,
dan kunt u hiertegen binnen 6
weken, gerekend vanaf de
verzenddatum, bezwaar maken.
Stuur uw bezwaarschrift naar
DUO, Postbus 30205, 2500 GE
Geachte 10.2.e , Den Haag. U kunt uw bezwaar
ook digitaal indienen op
Via het formulier op www.rijksoverheid.nl heeft u op 28 november 2021 met een www.bezwaarschriftenocw.nl.
beroep op de Wet openbaarheid van bestuur (hierna: Wob) verzocht om
informatie over CNS of CBS Havelterberg.
U heeft verzocht om openbaarmaking van zowel ambtelijke als bestuurlijke
correspondentie en besluitvorming binnen het ministerie van Onderwijs, Cultuur
en Wetenschap (hierna: OCW) en de gemeente Meppel, OCW en het bestuur van
de vereniging en de stichting CNS en/of CBS Havelterberg in de periode 1997-
2001 met betrekking tot het plaatsen van de school onder de bevoegdheid van de
gemeente Meppel.
De ontvangst van uw verzoek is schriftelijk bevestigd bij brief van 8 december
2021, kenmerk 10.2.e . In deze brief is tevens de beslistermijn
met vier weken verdaagd tot 24 januari 2022. Deze brief is per e-mail aan u
toegezonden op 8 december 2021.
1. Wettelijk kader
Uw verzoek valt onder de reikwijdte van de Wob. Voor de relevante Wob-artikelen
verwijs ik u naar bijlage 1.
2. Inventarisatie documenten
Uw verzoek ziet op documenten over het plaatsen van de CNS/CBS Havelterberg
onder de bevoegdheid van de gemeente Meppel in de periode 1997-2001. De
periode waarop uw verzoek ziet is al enige tijd geleden. In deze tijd werd op een
andere manier gebruik gemaakt van e-mail en Document Management Systemen
(digitale archiefsystemen, hierna: DMS) dan tegenwoordig het geval is. Daarnaast
zijn de betrokken medewerkers op dit dossier veelal niet meer werkzaam bij
OCW. In e-mailboxen en het DMS zijn dan ook geen documenten aangetroffen.
Om die reden is een papieren dossier opgevraagd waarin 19 documenten zijn
aangetroffen die onder de reikwijdte van uw verzoek vallen. Deze documenten
zijn opgenomen in een inventarislijst, die als bijlage 2 bij dit besluit is gevoegd. In
Pagina 1 van 7dit besluit wordt verwezen naar de corresponderende nummers uit de
Onze referentie
inventarislijst, zodat per document duidelijk is wat is besloten. 10 .2.e
2.1. Reeds openbare documenten
De Wob is niet van toepassing op reeds openbare documenten. De documenten
met nummers 4 en 14 zijn reeds openbaar en voor een ieder beschikbaar. Omdat
deze vanwege het tijdsverloop moeilijk te raadplegen zijn, heb ik een kopie van
deze documenten bij dit besluit gevoegd.
3. Besluit
Ik heb besloten gedeeltelijk aan uw verzoek tegemoet te komen en de informatie
waarom u verzocht, opgenomen in de documenten met nummers 15, 16, 17, en
19 openbaar te maken.
Daarnaast heb ik besloten de documenten met nummers 1, 3, 5 t/m 9, 11, 12, 13
en 18 openbaar te maken met uitzondering van de daarin vermelde
persoonsgegevens.
Ik heb besloten een deel van de door u gevraagde informatie opgenomen in de
document 2 en 10 niet openbaar te maken.
Voor de motivering van dit besluit, verwijs ik u naar het onderdeel ‘Overwegingen’
onder 4 van deze brief.
4. Overwegingen
Allereerst wil ik u wijzen op het volgende. Ingevolge artikel 3, vijfde lid, van de
Wob, wordt een verzoek om informatie ingewilligd met inachtneming van het
bepaalde in de artikelen 10 en 11.
Het recht op openbaarmaking op grond van de Wob dient uitsluitend het publieke
belang van een goede en democratische bestuursvoering. Het komt iedere burger
in gelijke mate toe. Daarom kan ten aanzien van de openbaarheid geen
onderscheid worden gemaakt naar gelang de persoon of de bedoeling of belangen
van de verzoeker. Bij de te verrichten belangenafweging worden dan ook
betrokken het algemene belang bij openbaarmaking van de gevraagde informatie
en de door de weigeringsgronden te beschermen belangen, maar niet het
specifieke belang van de verzoeker.
Evenmin kent de Wob een beperkte vorm van openbaarmaking. Dit betekent dat
openbaarmaking van de gevraagde documenten uitsluitend aan u op grond van
de Wob niet mogelijk is. Indien ik aan u de betreffende documenten verstrek,
moet ik deze ook aan anderen geven indien zij daarom verzoeken. In dat licht
vindt de onderstaande belangenafweging/vinden de onderstaande
belangenafwegingen dan ook plaats.
Meer in het algemeen wil ik u ook meegeven dat ik in het kader van de Wob
referentie- en kenmerknummers uit documenten verwijder om misbruik hiervan
(door een ieder) te voorkomen.
Pagina 2 van 7Onze referentie
4.1. Eerbiediging van de persoonlijke levenssfeer 10 .2.e
Op grond van artikel 10, tweede lid, aanhef en onder e, van de Wob blijft
verstrekking van informatie achterwege voor zover het belang daarvan niet
opweegt tegen het belang dat de persoonlijke levenssfeer wordt geëerbiedigd.
In de documenten met nummers 1, 3, 5 t/m 13 en 18 staan persoonsgegevens.
Ik ben van oordeel dat ten aanzien van deze gegevens het belang dat de
persoonlijke levenssfeer wordt geëerbiedigd, zwaarder moet wegen dan het
belang van openbaarheid. Daarom heb ik de persoonsgegevens verwijderd uit
deze documenten.
Deze documenten bevatten tevens persoonsgegevens van ambtenaren.
Dit betreft gegevens die herleidbaar zijn tot een persoon, zoals onder meer
namen, functienamen en telefoonnummers. In het kader van goed
werkgeverschap ben ik van oordeel dat ten aanzien van deze gegevens het
belang dat de persoonlijke levenssfeer wordt geëerbiedigd, zwaarder moet wegen
dan het belang van openbaarheid. Dit ter bescherming van de persoonlijke
levenssfeer van de betrokken ambtenaar. Daarbij is van belang dat het hier niet
gaat om het opgeven van een naam aan een individuele burger die met een
ambtenaar in contact treedt, maar om openbaarmaking van de naam in de zin
van de Wob. Ook deze persoonsgegevens heb ik uit de documenten verwijderd.
4.2. Persoonlijke beleidsopvattingen in een stuk bestemd voor intern
beraad
Uitgangspunt van de Wob is dat overheidsinformatie openbaar is. Dit geldt in
beginsel ook voor documenten opgesteld ten behoeve van intern beraad. Dit is
het beraad over een bestuurlijke aangelegenheid binnen een bestuursorgaan, dan
wel binnen een kring van overheden in het kader van de gezamenlijke
verantwoordelijkheid voor een bestuurlijke aangelegenheid. Uit de
wetsgeschiedenis blijkt dat onder het begrip ‘documenten opgesteld ten behoeve
van intern beraad’ onder meer moeten worden begrepen: nota’s van ambtenaren
aan hun politieke en ambtelijk leidinggevenden, correspondentie tussen de
onderdelen van een ministerie en tussen ministeries onderling, concepten van
stukken, agenda’s, notulen, samenvattingen en conclusies van interne
besprekingen en rapporten van ambtelijke adviescommissies. Degene die de
stukken heeft opgesteld moet de bedoeling hebben gehad dat ze zouden dienen
voor intern beraad.
Artikel 11, eerste lid, van de Wob bepaalt dat uit documenten die zijn opgesteld
ten behoeve van intern beraad geen informatie wordt verstrekt over persoonlijke
beleidsopvattingen. Onder ‘persoonlijke beleidsopvattingen’ wordt verstaan:
ambtelijke adviezen, visies, standpunten en overwegingen. Dergelijke opvattingen
worden niet openbaar gemaakt omdat een zekere mate van veiligheid en
vertrouwelijkheid noodzakelijk is om te kunnen komen tot een effectieve
besluitvorming. Ambtenaren en bestuurders moeten onderling en met
bewindspersonen kunnen brainstormen. Feiten, prognoses, beleidsalternatieven,
de gevolgen van een bepaald beleidsalternatief of andere onderdelen met een
overwegend objectief karakter worden door mij niet beschouwd als persoonlijke
beleidsopvattingen. De totstandkoming van beleid en regelgeving wordt met de
openbaarheid van dergelijke informatie inzichtelijk.
In een beperkt aantal gevallen raken passages met persoonlijke
Pagina 3 van 7beleidsopvattingen echt aan de kern van het intern beraad, of bevatten zij
Onze referentie
uitsluitend strikt persoonlijke kwalificaties van bepaalde situaties of gegevens. 10 .2.e
Dit geldt voor document 2 dat een conceptrapport van de Inspectie van het
Onderwijs betreft en document 10 waarin een conceptbrief aan de gemeente
Meppel staat opgenomen.
De concepten zijn of worden reeds openbaar voor zover zij overeenstemmen met
de definitieve versie, en bestaan uit persoonlijke beleidsopvattingen bestemd voor
intern beraad voor zover zij daarvan afwijken. Deze concepten zijn uiteindelijk
(inhoudelijk) definitief geworden. Ik acht het niet in het belang van een goede en
democratische bestuursvoering dat van eenzelfde document/tekst meerdere
versies in het publieke domein in omloop zijn, met als mogelijk gevolg dat
onduidelijkheid ontstaat over de inhoud van het betreffende document. Om die
reden maak ik deze concepten in hun geheel niet openbaar.
5. Wijze van openbaarmaking
De documenten die met dit besluit (gedeeltelijk) openbaar worden, worden samen
met dit besluit digitaal aan u toegezonden.
6. Plaatsing op internet
Dit besluit en de stukken die met dit besluit voor een ieder openbaar worden,
zullen op www.rijksoverheid.nl worden geplaatst.
Een afschrift van dit besluit zend ik aan belanghebbenden.
De minister voor Primair en Voortgezet Onderwijs,
namens deze,
de directeur Wetgeving en Juridische Zaken,
10.2.e
mr. C. Riezebos
Pagina 4 van 7Onze referentie
10 .2.e
Bijlage 1 – Relevante artikelen uit de Wob
Artikel 1
In deze wet en de daarop berustende bepalingen wordt verstaan onder:
a. document: een bij een bestuursorgaan berustend schriftelijk stuk of ander
materiaal dat gegevens bevat;
b. bestuurlijke aangelegenheid: een aangelegenheid die betrekking heeft op
beleid van een bestuursorgaan, daaronder begrepen de voorbereiding en de
uitvoering ervan;
c. intern beraad: het beraad over een bestuurlijke aangelegenheid binnen een
bestuursorgaan, dan wel binnen een kring van bestuursorganen in het kader van
de gezamenlijke verantwoordelijkheid voor een bestuurlijke aangelegenheid;
d. niet-ambtelijke adviescommissie: een van overheidswege ingestelde instantie,
met als taak het adviseren van een of meer bestuursorganen en waarvan geen
ambtenaren lid zijn, die het bestuursorgaan waaronder zij ressorteren adviseren
over de onderwerpen die aan de instantie zijn voorgelegd. Ambtenaren, die
secretaris of adviserend lid zijn van een adviesinstantie, worden voor de
toepassing van deze bepaling niet als leden daarvan beschouwd;
e. ambtelijke of gemengd samengestelde adviescommissie: een instantie, met als
taak het adviseren van één of meer bestuursorganen, die geheel of gedeeltelijk is
samengesteld uit ambtenaren, tot wier functie behoort het adviseren van het
bestuursorgaan waaronder zij ressorteren over de onderwerpen die aan de
instantie zijn voorgelegd;
f. persoonlijke beleidsopvatting: een opvatting, voorstel, aanbeveling of conclusie
van een of meer personen over een bestuurlijke aangelegenheid en de daartoe
door hen aangevoerde argumenten;
g. milieu-informatie: hetgeen daaronder wordt verstaan in artikel 19.1a van de
Wet milieubeheer.
Artikel 3
1. Een ieder kan een verzoek om informatie neergelegd in documenten over een
bestuurlijke aangelegenheid richten tot een bestuursorgaan of een onder
verantwoordelijkheid van een bestuursorgaan werkzame instelling, dienst of
bedrijf.2.
De verzoeker vermeldt bij zijn verzoek de bestuurlijke aangelegenheid of het
daarop betrekking hebbend document, waarover hij informatie wenst te
ontvangen.3.
De verzoeker behoeft bij zijn verzoek geen belang te stellen.
4. Indien een verzoek te algemeen geformuleerd is, verzoekt het bestuursorgaan
de verzoeker zo spoedig mogelijk om zijn verzoek te preciseren en is het hem
daarbij behulpzaam.
5. Een verzoek om informatie wordt ingewilligd met inachtneming van het
bepaalde in de artikelen 10 en 11.
Artikel 6
1. Het bestuursorgaan beslist op het verzoek om informatie zo spoedig mogelijk,
doch uiterlijk binnen vier weken gerekend vanaf de dag na die waarop het
verzoek is ontvangen.
Pagina 5 van 72. Het bestuursorgaan kan de beslissing voor ten hoogste vier weken verdagen.
Onze referentie
Van de verdaging wordt voor de afloop van de eerste termijn schriftelijk 10 .2.e
gemotiveerd mededeling gedaan aan de verzoeker.
3. Onverminderd artikel 4:15 van de Algemene wet bestuursrecht wordt de
termijn voor het geven van een beschikking opgeschort gerekend vanaf de dag na
die waarop het bestuursorgaan de verzoeker meedeelt dat toepassing is gegeven
aan artikel 4:8 van de Algemene wet bestuursrecht, tot de dag waarop door de
belanghebbende of belanghebbenden een zienswijze naar voren is gebracht of de
daarvoor gestelde termijn ongebruikt is verstreken.
4. Indien de opschorting, bedoeld in het derde lid, eindigt, doet het
bestuursorgaan daarvan zo spoedig mogelijk mededeling aan de verzoeker, onder
vermelding van de termijn binnen welke de beschikking alsnog moet worden
gegeven.5.
Indien het bestuursorgaan heeft besloten informatie te verstrekken, wordt de
informatie verstrekt tegelijk met de bekendmaking van het besluit, tenzij naar
verwachting een belanghebbende bezwaar daar tegen heeft, in welk geval de
informatie niet eerder wordt verstrekt dan twee weken nadat de beslissing is
bekendgemaakt.6.
Voor zover het verzoek betrekking heeft op het verstrekken van milieu-
informatie:a.
bedraagt de uiterste beslistermijn in afwijking van het eerste lid twee weken
indien het bestuursorgaan voornemens is de milieu-informatie te verstrekken
terwijl naar verwachting een belanghebbende daar bezwaar tegen heeft;
b. kan de beslissing slechts worden verdaagd op grond van het tweede lid, indien
de omvang of de gecompliceerdheid van de milieu-informatie een verlenging
rechtvaardigt;c.
zijn het derde en vierde lid niet van toepassing.
Artikel 10
1. Het verstrekken van informatie ingevolge deze wet blijft achterwege voor zover
dit:a.
de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft, die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf 2 van hoofdstuk 2 van de
Wet bescherming persoonsgegevens, tenzij de verstrekking kennelijk geen
inbreuk op de persoonlijke levenssfeer maakt.
2. Het verstrekken van informatie ingevolge deze wet blijft eveneens achterwege
voor zover het belang daarvan niet opweegt tegen de volgende belangen:
a. de betrekkingen van Nederland met andere staten en met internationale
organisaties;b.
de economische of financiële belangen van de Staat, de andere
publiekrechtelijke lichamen of de in artikel 1a, onder c en d, bedoelde
bestuursorganen;c.
de opsporing en vervolging van strafbare feiten;
d. inspectie, controle en toezicht door bestuursorganen;
e. de eerbiediging van de persoonlijke levenssfeer;
f. het belang, dat de geadresseerde erbij heeft als eerste kennis te kunnen nemen
van de informatie;
Pagina 6 van 7g. het voorkomen van onevenredige bevoordeling of benadeling van bij de
Onze referentie
aangelegenheid betrokken natuurlijke personen of rechtspersonen dan wel van 10 .2.e
derden.3.
Het tweede lid, aanhef en onder e, is niet van toepassing voorzover de
betrokken persoon heeft ingestemd met openbaarmaking.
4. Het eerste lid, aanhef en onder c en d, het tweede lid, aanhef en onder e, en
het zevende lid, aanhef en onder a, zijn niet van toepassing voorzover het milieu-
informatie betreft die betrekking heeft op emissies in het milieu. Voorts blijft in
afwijking van het eerste lid, aanhef en onder c, het verstrekken van milieu-
informatie uitsluitend achterwege voorzover het belang van openbaarmaking niet
opweegt tegen het daar genoemde belang.
5. Het tweede lid, aanhef en onder b, is van toepassing op het verstrekken van
milieu-informatie voor zover deze handelingen betreft met een vertrouwelijk
karakter.6.
Het tweede lid, aanhef en onder g, is niet van toepassing op het verstrekken
van milieu-informatie.
7. Het verstrekken van milieu-informatie ingevolge deze wet blijft eveneens
achterwege voorzover het belang daarvan niet opweegt tegen de volgende
belangen:a.
de bescherming van het milieu waarop deze informatie betrekking heeft;
b. de beveiliging van bedrijven en het voorkomen van sabotage.
8. Voorzover het vierde lid, eerste volzin, niet van toepassing is, wordt bij het
toepassen van het eerste, tweede en zevende lid op milieu-informatie in
aanmerking genomen of deze informatie betrekking heeft op emissies in het
milieu.
Artikel 11
1. In geval van een verzoek om informatie uit documenten, opgesteld ten
behoeve van intern beraad, wordt geen informatie verstrekt over daarin
opgenomen persoonlijke beleidsopvattingen.
2. Over persoonlijke beleidsopvattingen kan met het oog op een goede en
democratische bestuursvoering informatie worden verstrekt in niet tot personen
herleidbare vorm. Indien degene die deze opvattingen heeft geuit of zich erachter
heeft gesteld, daarmee heeft ingestemd, kan de informatie in tot personen
herleidbare vorm worden verstrekt.
3. Met betrekking tot adviezen van een ambtelijke of gemengd samengestelde
adviescommissie kan het verstrekken van informatie over de daarin opgenomen
persoonlijke beleidsopvattingen plaatsvinden, indien het voornemen daartoe door
het bestuursorgaan dat het rechtstreeks aangaat aan de leden van de
adviescommissie voor de aanvang van hun werkzaamheden kenbaar is gemaakt.
4. In afwijking van het eerste lid wordt bij milieu-informatie het belang van de
bescherming van de persoonlijke beleidsopvattingen afgewogen tegen het belang
van openbaarmaking. Informatie over persoonlijke beleidsopvattingen kan worden
verstrekt in niet tot personen herleidbare vorm. Het tweede lid, tweede volzin, is
van overeenkomstige toepassing.
Pagina 7 van 7