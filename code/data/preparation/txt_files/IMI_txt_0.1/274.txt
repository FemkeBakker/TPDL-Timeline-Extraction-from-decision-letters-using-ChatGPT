File id: 274 File title: Besluit_zoals_verzonden.pdf.
> Retouradres Postbus 43006 3540 AA Utrecht
directie Strategie
divisie Juridische zaken
Catharijnesingel 59
3511 GG Utrecht
Postbus 43006
3540 AA Utrecht
www.nvwa.nl
Onze referentie
TRCNVWA/2022/545
Datum: Verzonden per e-mail op 1 februari 2022
Betreft: Besluit op Wobverzoek 21-0399
Geachte
In uw e-mail van 11 mei 2021, op dezelfde dag ontvangen, heeft u namens
met een beroep op de Wet
openbaarheid van bestuur (hierna: Wob) verzocht om openbaarmaking van het
dossier dat naar aanleiding van een door u op 11 februari 2017 gedane melding is
aangelegd.
De ontvangst van uw verzoek is op 11 mei 2021 per e-mail schriftelijk bevestigd,
kenmerk Wobverzoek 21-0399. In de per e-mail bijgesloten brief van 7 juni 2021
is de beslistermijn met vier weken verdaagd tot 7 juli 2021. Helaas is het niet
gelukt om binnen de termijn te beslissen. Mijn excuses hiervoor.
Ter precisering van het Wobverzoek heeft u op 1 september 2021 een telefonisch
onderhoud gehad met één van mijn medewerkers en heeft u vervolgens op 6
september 2021 een e-mail verzonden. De precisering houdt in dat uw verzoek
geen betrekking heeft op gegevens die de persoonlijke levenssfeer van uzelf en
van uw medewerker(s) betreffen en dat het geen betrekking heeft op de bedrijfs-
en aanverwante gegevens van uw organisatie. Deze informatie valt derhalve
buiten het bereik van het Wobverzoek en heb ik daarom met een andere kleur
onleesbaar gemaakt.
Wettelijk kader
Uw gepreciseerde verzoek valt onder de reikwijdte van de Wob.
Inventarisatie documenten
Op basis van uw verzoek zijn vier documenten aangetroffen. Deze documenten
zijn opgenomen in een inventarislijst, die als bijlage bij dit besluit is gevoegd. In
dit besluit wordt verwezen naar de corresponderende nummers uit de
inventarislijst, zodat per document duidelijk is wat is besloten.
Zienswijzen
Bij de openbaarmaking van de documenten zijn derde-belanghebbenden
betrokken. Deze zijn in de gelegenheid gesteld een zienswijze op de voorgenomen
Pagina 1 van 6directie strategie
divisie Juridische Zaken
Onze referentie
TRCNVWA/2022/545
openbaarmaking te geven. Eén belanghebbende heeft bedenkingen kenbaar
gemaakt. De zienswijze van betreffende derde-belanghebbende heb ik in mijn
belangenafweging meegenomen, zie hiervoor de onderdelen ‘De eerbiediging van
de persoonlijke levenssfeer’ en ‘Het voorkomen van onevenredige bevoordeling of
benadeling’ van dit besluit.
Besluit
Ik heb besloten deels aan uw verzoek tegemoet te komen en de informatie
waarom u verzocht, gedeeltelijk openbaar te maken. Voor de motivering verwijs ik
naar het onderdeel ‘Overwegingen’ van dit besluit.
Overwegingen
Algemene overweging: openbaarheid t.a.v. een ieder
Allereerst wil ik u wijzen op het volgende. Ingevolge artikel 3, vijfde lid, van de
Wob, wordt een verzoek om informatie ingewilligd met inachtneming van het
bepaalde in de artikelen 10 en 11. Het recht op openbaarmaking op grond van de
Wob dient uitsluitend het publieke belang van een goede en democratische
bestuursvoering. Het komt iedere burger in gelijke mate toe. Daarom kan ten
aanzien van de openbaarheid geen onderscheid worden gemaakt naar gelang de
persoon of de bedoeling of belangen van de verzoeker. Bij de te verrichten
belangenafweging worden dan ook betrokken het algemene belang bij
openbaarmaking van de gevraagde informatie en de door de weigeringsgronden
te beschermen belangen, maar niet het specifieke belang van de verzoeker.
Evenmin kent de Wob een beperkte vorm van openbaarmaking. Dit betekent dat
openbaarmaking van de gevraagde documenten uitsluitend aan u op grond van de
Wob niet mogelijk is. Indien ik aan u de betreffende documenten verstrek, moet ik
deze ook aan anderen geven indien zij daarom verzoeken. In dat licht vinden de
onderstaande belangenafwegingen dan ook plaats.
De eerbiediging van de persoonlijke levenssfeer
Op grond van artikel 10, tweede lid, aanhef en onder e, van de Wob blijft
verstrekking van informatie achterwege voor zover het belang daarvan niet
opweegt tegen het belang dat de persoonlijke levenssfeer wordt geëerbiedigd.
In de documenten met nummers 1 en 2 staat informatie die raakt aan de
persoonlijke levenssfeer. Het betreft informatie die naar individuele personen
herleidbaar is. Hierbij kan gedacht worden aan (voor)namen, voorletters en
functie-aanduidingen. Het is niet ondenkbaar dat personen ongewenst in hun
persoonlijke levenssfeer zullen worden benaderd op grond van de informatie in
deze documenten.
Voor zover het de namen van ambtenaren betreft is hierbij het volgende van
belang. Waar het gaat om beroepshalve functioneren van ambtenaren, wordt in
het kader van controle op de goede en democratische bestuursvoering het belang
Pagina 2 van 6directie strategie
divisie Juridische Zaken
Onze referentie
TRCNVWA/2022/545
van ambtenaren dat hun persoonlijke levenssfeer wordt geëerbiedigd, minder
zwaar geacht. Desondanks kan het openbaar maken van namen van de
ambtenaren raken aan hun persoonlijke levenssfeer. Hier komt bij dat de controle
op de goede en democratische bestuursvoering voldoende kan plaatsvinden,
indien de namen van de ambtenaren niet openbaar gemaakt worden. Daarbij is
ook van belang dat het hier niet gaat om het opgeven van een naam aan een
individuele burger die met een ambtenaar in contact treedt, maar om
openbaarmaking van een naam in de zin van de Wob.
Aan de hiervoor genoemde feiten en omstandigheden ken ik een dusdanig gewicht
toe dat het belang van openbaarmaking moet wijken voor het belang dat de
persoonlijke levenssfeer wordt geëerbiedigd. Betreffende gegevens zal ik dan ook
niet openbaar maken.
Het voorkomen van onevenredige bevoordeling of benadeling
Op grond van artikel 10, tweede lid, aanhef en onder g, van de Wob blijft
verstrekking van informatie achterwege voor zover het belang daarvan niet
opweegt tegen het belang van het voorkomen van onevenredige bevoordeling of
benadeling van bij de aangelegenheid betrokken natuurlijke personen of
rechtspersonen dan wel van derden.
In alle documenten staat informatie over een onderneming waarover een klacht is
ingediend. Het betreft onder meer de bedrijfsnaam, het huisnummer in
combinatie met de postcode en plaats waar deze onderneming is gevestigd.
Dergelijke vestigingsgegevens in combinatie, maar ook elk voor zich, bieden
voldoende informatie om een individu of ondernemer te identificeren. Het publiek
kan op grond van gegevens uit deze documenten risico’s zien die niet of niet meer
aanwezig zijn. Het betreft immers gegevens van bijna 5 jaar geleden waarbij
aannemelijk is dat bepaalde overtredingen inmiddels hersteld zouden kunnen zijn.
Bij openbaarmaking van naar personen of een onderneming herleidbare informatie
in betreffende documenten kan het publiek deze gegevens uit de documenten
mogelijk hieraan verbinden. Hierdoor zou bij het publiek een onjuist beeld van
deze onderneming kunnen ontstaan.
In de documenten met nummers 1 en 2 staat met betrekking tot een melding die
een burger, organisatie c.q. een ondernemer heeft gedaan, informatie over een
veehouderij. Deze onderneming heeft met betrekking tot het dierenwelzijn van
boerderijdieren mogelijk overtredingen begaan. Op het moment van de
klachtmelding staat echter niet vast dat de regels voor dierenwelzijn
daadwerkelijk onvoldoende zijn nageleefd. De openbaar te maken documenten
bevatten in het stadium van melden namelijk nog te weinig contextinformatie en
deze contextinformatie blijkt ook niet uit de overige openbaar te maken
documenten. Openbaarmaking van de melding in combinatie met naar personen
of ondernemingen herleidbare informatie in bovenvermelde documenten kan
daarom het ongewenste effect hebben dat het publiek op grond van gegevens uit
Pagina 3 van 6directie strategie
divisie Juridische Zaken
Onze referentie
TRCNVWA/2022/545
deze documenten ten aanzien van deze personen of ondernemingen risico’s ziet
die niet of niet meer aanwezig zijn.
Daarbij overwegende dat van vergelijkbare bedrijven bovenbedoelde informatie
niet openbaar wordt gemaakt, zou openbaarmaking van deze informatie kunnen
leiden tot onevenredige benadeling van de onderneming waar deze informatie
betrekking op heeft. Deze benadeling kan bestaan uit schadelijke effecten zoals
reputatieschade en financiële-schade. Het is daarbij aannemelijk dat
betrokkene(n) hierop door derden zal worden aangesproken.
In het document met nummer 2 staat informatie over een derde die met een
mogelijke begane overtreding op het gebied van dierenwelzijn in verband
gebracht zou kunnen worden. De gegevens in dat document bieden voldoende
informatie om een individu of ondernemer te identificeren. Openbaarmaking van
deze informatie zou kunnen leiden tot nadelige effecten, omdat de schijn gewekt
kan worden dat deze derde er medeverantwoordelijk voor wordt gehouden dat de
regels voor dierenwelzijn mogelijk onvoldoende nageleefd zijn. Dit nadeel kan
bestaan uit reputatieschade en/of financiële schade. Openbaarmaking van deze
informatie zou daarom naar mijn oordeel kunnen leiden tot onevenredige
benadeling van de organisatie of bedrijf waar deze informatie betrekking op heeft.
Ik heb op grond van artikel 10, tweede lid, aanhef en onder g, van de Wob het
algemene belang van openbaarmaking afgewogen tegen het belang van het
voorkomen van onevenredige benadeling. Gelet op bovenstaande ben ik van
oordeel dat dit laatste belang zwaarder dient te wegen dan het algemene belang
van openbaarmaking. Ik maak betreffende informatie om die reden niet openbaar.
Wijze van openbaarmaking
Er zijn belanghebbenden betrokken bij de door u gevraagde openbaarmaking (zie
onderdeel zienswijzen van deze beschikking). Deze belanghebbenden hebben
mogelijk bezwaar tegen de openbaarmaking. Om hen in staat te stellen te
proberen feitelijke openbaarmaking van deze informatie te voorkomen, vindt de
feitelijke openbaarmaking van de documenten niet eerder plaats, dan twee weken
na dagtekening van deze beschikking, conform artikel 6, vijfde lid, van de Wob.
Dit kan door het indienen van een bezwaarschrift bij Nederlandse Voedsel- en
Warenautoriteit, divisie Juridische Zaken, team Bezwaar en Beroep, Postbus
43006, 3540 AA Utrecht en door daarnaast bij de rechtbank te verzoeken om, bij
wijze van voorlopige voorziening, het onderhavige besluit tot openbaarmaking te
schorsen.
Indien binnen twee weken na dagtekening van dit besluit een bezwaarschrift is
ingediend en een verzoek om voorlopige voorziening is gedaan, wordt de
Pagina 4 van 6directie strategie
divisie Juridische Zaken
Onze referentie
TRCNVWA/2022/545
uitspraak van de voorzieningenrechter afgewacht, alvorens tot daadwerkelijke
openbaarmaking van de documenten op www.rijksoverheid.nl wordt overgegaan.
Een geanonimiseerd afschrift van dit besluit zend ik aan belanghebbenden.
Hoogachtend,
De Minister van Landbouw, Natuur en Voedselkwaliteit,
namens deze,
mr. A.A. ten Cate
Teamleider Openbaarmaking en privacy
Bezwaarmogelijkheid
Als u het niet eens bent met dit besluit, kunt u binnen zes weken - na verzending
van dit besluit - een bezwaarschrift indienen*. Doe dit op tijd, anders kan uw
bezwaarschrift niet worden behandeld. Let wel: het indienen van een
bezwaarschrift schort de werking van het besluit niet op.
Bij voorkeur kunt u uw bezwaarschrift via de e-mail verzenden naar
nvwabezwaarenberoep@nvwa.nl. Uw bezwaarschrift kunt u eventueel ook per
post verzenden naar: Nederlandse Voedsel- en Warenautoriteit, divisie
Juridische Zaken, team Bezwaar en Beroep, Postbus 43006, 3540 AA Utrecht.
U dient uw bezwaarschrift ten minste te voorzien van:
 uw naam en adres;
 telefoonnummer;
 de datum;
 het kenmerk, zaaknummer van deze brief (deze gegevens vindt u in de rechterkantlijn);
 de gronden van bezwaar;
 uw handtekening.
Zou u zo vriendelijk willen zijn om een kopie van dit besluit mee te sturen?
NB. ook indien u uw bezwaarschrift per e-mail verstuurt, dient deze te voldoen
aan bovenstaande eisen. Voldoet uw bezwaarschrift niet aan deze eisen, dan
Pagina 5 van 6directie strategie
divisie Juridische Zaken
Onze referentie
TRCNVWA/2022/545
wordt uw bezwaarschrift niet in behandeling genomen. Het verdient de voorkeur
om uw bezwaarschrift in Pdf-formaat als bijlage toe te voegen in het e-
mailbericht.
Heeft u vragen, kijk dan op www.nvwa.nl\bezwaarenberoep.
* Als u uw bezwaarschrift in een vreemde taal opstelt en een vertaling voor een
goede behandeling van het bezwaar nodig is, dient u zelf voor een vertaling van
het bezwaarschrift te zorgen / If you submit your objection in a foreign language
and a translation for proper handling of the objection is required, you should
provide a translation of the objection yourself.
In verband met de COVID-19-uitbraak wil ik u nog op het volgende wijzen. Wij
realiseren ons bij de Nederlandse Voedsel- en Warenautoriteit (NVWA) dat deze
uitbraak ook voor uw onderneming (grote economische) gevolgen kan hebben.
Omdat de NVWA te allen tijde staat voor veiligheid van voedsel- en
consumentenproducten, dierenwelzijn en natuur hebben wij besloten om – met
inachtneming van de door de Minister van Volksgezondheid, Welzijn en Sport en
het RIVM gegeven richtlijnen – daar waar mogelijk ons werk te blijven doen.
U heeft de mogelijkheid om een bezwaarschrift in te dienen naar aanleiding van
het besluit om de bijgevoegde informatie openbaar te maken. Indien de COVID-
19-uitbraak (grote economische) gevolgen heeft voor uw onderneming, willen wij
u vragen om dit in uw bezwaarschrift toe te lichten zodat wij daar waar mogelijk
rekening mee kunnen houden bij de behandeling van uw bezwaarschrift.
Pagina 6 van 6Inventaris Wob-verzoek 21-0399
uitzonderingsgron-den
wordt verstrekt
en beperkingen
verzoek nr document datum geheel deels niet 10.2.e 10.2.g
21-0399 1 567599 dwzb_v2_9846397gtmme62rff 11-2-2017 x x x
2 567599 VWA - Uittreksel melding 11-2-2017 x x x
3 567599.00 25-3-2017 1711 schapen 26-2-2017 x x
3.1 567599 26-2-2017 x xDoc. 1
Vragenlijst: Welzijn / verwaarlozing boerderijdieren
Bent u zelf boer, veehandelaar of dierenarts Ja
Werkt u in de agrarische sector Nee
Houdt u zelf boerderijdieren Nee
Omschrijving van de klacht
Omschrijf uw klacht kort in eigen woorden. Om het onderzoek te stroomlijnen, volgt hieronder een aantal specifieke vragen over het
welzijn en/of verwaarlozing van de boerderijdieren.
Verwaarlozing schapen in Vinkeveen.
Aanvullende vragen over de klacht
Datum constatering Tijdstip constatering uur
Heeft u de constatering al eerder gedaan Nee
Plaatsbepaling waarover de klacht gaat
Betreft
Straat
Huisnummer
Postcode
Plaats
Website
Omschrijving van de klacht
Waar gaat de klacht over VerzorgingDode
dieren of destructiemateriaal
Aanvullende vragen mbt de verzorging
Verzorging mbt: Magere dieren
Geen water
Geen voedsel
Let op:
Melkkoeien zijn vaak mager. Als alle dieren in de wei mager zijn, is het meestal geen probleem.
Let op:
Dieren mogen ook gewoon uit de sloot drinken. Vaak is de watervoorziening niet goed zichtbaar vanaf de weg.
Omschrijf waaruit blijkt dat de dieren geen drinken hebben.
Omschrijving klacht mbt verzorging
1 schaap met onderkoelingsverschijnselen in de stal.
in de wei zijn diverse schapen die zonder eten of water staan.
Tevens valt het op dat er geen oormerken zijn aangebracht bij de
schapen.
Aanvullende vragen over dode dieren of destructiemateriaal
Beschrijf de aangetroffen situatie.
1 dood schaap uit het water gehaald, vermoedelijk heeft het dier daar
proberen te drinken.
Kunt u inschatten hoe lang de dode dieren er al liggen.
Zo ja, waaruit maakt u dat op.
onbekend
Diersoort en aantallen
Diersoort Schapen en lammeren
Aantal schapen en lammeren, waar deze klacht betrekking op heeft. 5 van het totaal aantal schapen en lammeren.
Zijn de schapen en/of lammeren gemerkt (oormerk) Nee
Contact met houder
Heeft u zelf al contact gezocht met de eigenaar/verzorger van de dieren. Ja
Wat is het resultaat hiervan.
is met vakantie en iemand anders verzorgt de dieren.Doc. 2
Algemene info bij nummer 567599.00
Meldmanier Telefonisch Melddatum zaterdag 11 februari 2017 17:11
Gegevens klager (Mag naam klager genoemd worden: Zie ingevuld formulier)
Telef.
Mobiel
E-mail @gmail.com
Gegevens bedrijf
Toelichting:
zondag 26 februari 2017 00:45
Afhandelingsbrief gecontroleerd, gekoppeld, per mail verzonden en melding op gereed.
vrijdag 24 februari 2017 02:12
Concept afhandelingsbrief gemaakt en opgeslagen.
donderdag 23 februari 2017 10:48
emailadres toegevoegd @gmail.com
woensdag 22 februari 2017 00:24 567599.00/ 25-3-2017 17:11/ LN Welzijn/ Verwaarlozing schapen te
Vinkeveen : Geen adres + mail adres voor terugkoppeling (mail naar )
dinsdag 21 februari 2017 10:05 Er staat vanaf 14-02-2017 een registratie op naam van BE
m.b.t. schapen.
Gesloten door DMC
maandag 13 februari 2017 08:48 :
opm : melding hoeft wat hem betreft nog niet uit te zetten, de registratie kan in het I&R worden
gecontroleerd, melding even open laten staan en als er geen registratie plaatsvind dan kan hij alsnog worden
uitgezet.
1e week maart even controleren of er een registratie is op genoemde adres en aders alsnog doorzetten.
zaterdag 11 februari 2017 17:55 : belt terug en koppelt terug.
Hij heeft gesproken met van
Dieren hebben hooi gekregen en worden voorzien van water
wordt nog telefonisch benaderd door i.v.m. maatregelen van het ene zieke
schaap. Dit zal mevrouw nog terugkoppelen aan
Houders zijn niet geregistreerd bij RVO als schapenhouder en de schapen zijn ook niet gemerkt. Er is dringend
verzocht om deze registratie z.s.m. in gang te zetten bij RVO voor de aanwezige schapen.
Melding kan het reguliere traject in, controle in de komende week.Doc. 2
zaterdag 11 februari 2017 17:15 : Contact gezocht met piket . Hij zou de
meldster terugbellen en de casus bespreken. in digidos geen informatie over de locatie kunnen vinden. Ook in
I&R geen info bekend.
Gevraagde/genomen acties:
Nr. Datum / tijd Omschrijving Toelichting Aangemaak Aangemaakt
t door.Achternaam
door.Voornaam
1 21-02 1006 Afsluiten melding dinsdag 21 februari 2017 10:05
: Er staat vanaf 14-02-2017
een registratie op naam van BE m.b.t.
schapen.
Gesloten door DMC
maandag 13 februari 2017 08:48
:
opm : melding hoeft wat hem
betreft nog niet uit te zetten, de
registratie kan in het I&R worden
gecontroleerd, melding even open laten
staan en als er geen registratie
plaatsvind dan kan hij alsnog worden
uitgezet.
1e week maart even controleren
of er een registratie is op genoemde
adres en aders alsnog doorzetten.
zaterdag 11 februari 2017 17:55
: belt terug en
koppelt terug.
Hij heeft gesproken met
van
Dieren hebben hooi gekregen en worden
voorzien van water
wordt nog telefonisch
benaderd door i.v.m.
maatregelen van het ene zieke schaap.
Dit zal mevrouw nog terugkoppelen aan
.
Houders zijn niet geregistreerd bij RVO
als schapenhouder en de schapen zijn
ook niet gemerkt. Er is dringend verzocht
om deze registratie z.s.m. in gang te
zetten bij RVO voor de aanwezige
schapen.
Melding kan het reguliere traject in,
controle in de komende week.
zaterdag 11 februari 2017 17:15 ,Doc. 2
: Contact gezocht met
piket . Hij zou de meldster
terugbellen en de casus bespreken. in
digidos geen informatie over de locatie
kunnen vinden. Ook in I&R geen info
bekend.
Betrokkene: (Wordt hieronder weergegeven als de melding betrokkene heeft.)
Aanwezige documenten
Datum / tijd Naam
11-02-2017 DWZB_V2_9846397GtMMe62RfF.pdf
26-02-2017 afhandelingsbriefDoc. 3
Van: NVWA Klantcontactcentrum
Verzonden: zondag 26 februari 2017 00:45
Aan: @gmail.com'
Onderwerp: 567599.00/ 25-3-2017 17:11/ schapen
Bijlagen: 567599.pdf
Geachte
Wij bedanken u voor uw melding bij de NVWA. Onze reactie vindt u als bijlage bij deze e-mail.
Als u vragen heeft over deze brief kunt u een e-mail sturen naar info@nvwa.nl met als onderwerp: ‘reactie op afhandeling’ en het referentienummer.
Wij vertrouwen erop u hiermee voldoende geïnformeerd te hebben.
Met vriendelijke groet,
Team Klantcontactcentrum
........................................................................
Nederlandse Voedsel- en Warenautoriteit
Postbus 43006 l 3540 AA Utrecht
........................................................................
T: 0900-0388 (€ 0,20 per gesprek, plus uw gebruikelijke belkosten)
http://www.nvwa.nl
Deze e-mail is automatisch gegenereerd en daarom niet ondertekend.
1Doc. 3.1
> Retouradres Postbus 43006 3540 AA Utrecht
Divisie Klantcontact en
Dienstverlening
Catharijnesingel 59
3511 GG Utrecht
Postbus 43006
3540 AA Utrecht
www.nvwa.nl
Contactpersoon
NVWA Klantcontactcentrum
T 0900 0388
F 088 223 33 34
info@nvwa.nl
Onze referentie
Datum: 26 februari 2017 567599.00
Betreft: schapen
Uw referentie
Geachte
Op 11 februari 2017 heeft de Nederlandse Voedsel- en Warenautoriteit (NVWA)
een melding van u ontvangen.
Een inspecteur van de NVWA heeft de door u genoemde tekortkomingen
besproken met de veehouder. Tijdens dit gesprek is afgesproken dat de
veehouder passende maatregelen zal nemen om het dierenwelzijn te waarborgen.
Wij danken u dat u de moeite heeft genomen om de NVWA op deze zaak te
attenderen. Wij vertrouwen erop dat wij u met deze brief voldoende hebben
geïnformeerd.
Met vriendelijke groet,
Nederlandse Voedsel- en Warenautoriteit
Team Klantcontactcentrum
Deze brief is automatisch gegenereerd en daarom niet ondertekend. 1
1
De NVWA streeft ernaar continu haar dienstverlening te verbeteren. Help ons
daarbij door online een korte vragenlijst in te vullen: www.km.nu/nvwaLN
Alvast bedankt.