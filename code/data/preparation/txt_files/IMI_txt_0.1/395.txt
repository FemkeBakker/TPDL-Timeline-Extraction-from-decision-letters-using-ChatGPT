File id: 395 File title: wob-woo-besluit-fmo-phc-feronia-palmolieplantages-Congo.pdf.
Directie Juridische Zaken
[...]
Rijnstraat 8
2515 XP Den Haag
Postbus 20061
Per e-mail: [...]
2500 EB Den Haag
Nederland
www.rijksoverheid.nl
Nederland
www.nederlandwereldwijd.nl
Contactpersoon
Directie Juridische Zaken
Nederlands Recht
T PM
E woo@minbuza.nl
Datum 16 juni 2022
Min-BuZa.2022.11862
BetreftReactie op uw Woo-verzoek
Geachte [...] ,
In uw brief van 31 januari 2022, heeft u gevraagd om openbaarmaking
van informatie over de financiering door de Nederlandse Financierings-
Maatschappij voor Ontwikkelingslanden (FMO) van de onderneming
Plantations et Huileries du Congo S.A. (PHC – Feronia) in de
Democratische Republiek Congo (DRC).
Concreet verzoekt u om openbaarmaking van de volgende informatie:
1. Alle documenten in het bezit van of toegankelijk voor het Ministerie van
Buitenlandse Zaken (inclusief de minister van Buitenlandse Zaken en voor
Buitenlandse Handel en Ontwikkelingssamenwerking) en FMO over de
financiering van, de gebeurtenissen en ontwikkelingen in verband met de
PHC-Feronia zaak, inclusief maar niet beperkt tot overeenkomsten
(inclusief bijlagen, side-letters, amendementen en appendices), due
diligence rapporten, risico categorie beoordelingen, Know-Your-Customer
informatie, licenties, vergunningen, concessies, landrechten, milieu- en
sociale-impactanalyses en analyse daarvan, verslagen van bezoeken ter
plaatse, financiële verslagen, begrotingsverslagen, e-mails, brieven,
tekstberichten, agenda’s van vergaderingen, aanwezigheidslijsten van
vergaderingen, notulen en notities en telefoongesprekken en faxberichten
vanaf het begin van de belangstelling voor het project, mogelijk vanaf
2013 of 2014, gedurende het gehele due diligence-proces van DEG en
FMO en het investeringsbesluit in december 2015 gedurende het gehele
monitoringproces tot op de dag van vandaag;
2. Alle interne en externe correspondentie tussen het Ministerie van
Buitenlandse Zaken en getroffen gemeenschappen in de DRC,
• maatschappelijke organisaties,
Pagina 1 van 18• media,
• de Nederlandse ambassade in Kinshasa, DRC, Datum
16 juni 2022
• aandeelhouders of financiers van PHC van vóór en na de
herstructurering van juni 2020, waaronder Feronia mc, Feronia KNM, Onze referentie
Min-BuZa.2022.11862
Straight KKM, Feronia maia, KN Agri LLC,
• elke overheidsinstantie van Canada (zijnde het land van herkomst van
PHC-Feronia’s vorige eigenaar Feronia mc),
• CDC Group plc (voorheen de Commonwealth Development Corporation
en daarvoor de Colonial Development Corporation) (‘CDC’),
• de regering van het Verenigd Koninkrijk,
• de regering van Duitsland,
• de Deutsche Investitions- und Entwicklungsgesellschaft (“DEG’),
• de Belgische Investeringsmaatschappij voor Ontwikkelingslanden
(“BlO”),
• de regering van België,
• de regering van Frankrijk,
• Agence Française de Développement (“AFD”) en haar
dochteronderneming Proparco,
• het African Agriculture Fund (AAF),
• het Emerging Africa Infrastructure Fund (EAIF),
• andere geïnteresseerde financieringspartijen,
• Earthworm Consultancy over de due diligence, financiering, klachten,
gebeurtenissen en kwesties of ontwikkelingen in de zaak PHC-Feronia van
2013/2014 tot heden;
3. Alle documenten en correspondentie tussen het Ministerie van
Buitenlandse Zaken, Ministerie van Financiën, Earthworm Consultancy en
FMO over de 250.000 EURO financiering (toelage) aan PHC Feronia,
inclusief de financiering van beveiligings- en veiligheidsoperaties en
personeel in PHC Feronia en het Know-Your-Customer en due diligence
proces van FMO;
4. Alle stukken en correspondentie tussen het Ministerie van Buitenlandse
Zaken en FMO in het kader van de beantwoording (AH 2260) van
Kamervragen (2021Z03229, ingezonden 16 februari 2021, vragen van de
leden Van Raan (PvdD) en Van den Nieuwenhuijzen (GroenLinks) aan de
ministers voor Buitenlandse Handel en Ontwikkelingssamenwerking en
van Financiën over het transparantiebeleid van ontwikkelingsbank FMO en
door FMO gefinancierde misstanden in de Democratische Republiek
Congo);
5. Alle documenten en briefwisseling tussen het Ministerie van
Buitenlandse Zaken en: FMO, het ministerie van Financiën, de regering
van Duitsland, DEG, de regering van België, BIO, de regering van
Frankrijk. Proparco, de regering van het Verenigd Koninkrijk, CDC,
betreffende de klacht ingediend door gemeenschappen over PHC-Feronia
Pagina 2 van 18in de onafhankelijke klachtenregeling van 2018 tot heden. (DEG-klacht
18-002 PHC (FERONIA) re Plantations et Huileries du Congo SA (PHC)) ; Datum
16 juni 2022
6. Alle documenten en briefwisseling tussen het Ministerie van
Buitenlandse Zaken en Onze referentie
Min-BuZa.2022.11862
• de Nederlandse ambassade in de DRC,
• FMO,
• Ministerie van Financiën,
• PHC-Feronia en al haar belanghebbenden,
• een overheidsorgaan van de DRC, FMO en tussen FMO en andere
partijen,
in verband met de moord op drie leden van de gemeenschap, naar men
zegt door bewakers of andere veiligheidsstaf of personen die nauw met
deze diensten van PHC-Feronia samenwerken – Joel Imbangola (te
Boteka, juli 2019), Blaise Mokwe (te Lokutu, februari 2021), Efolafola
Nisoni Manu (te Lokutu, februari 2021) en wreedheden en schendingen
van de mensenrechten door de veiligheidsdiensten van PHC-Feronia, de
politie en het leger;
7. Alle documenten en correspondentie tussen het Ministerie van
Buitenlandse Zaken en FMO en/of FMO en andere partijen, over de
insolventie van Feronia Inc. en de herstructurering van PHC-Feronia, de
kwijtschelding en toezeggingen over volledige kwijtschelding van schulden
en terugtrekking uit het project, mogelijk gepland voor 2022.
In uw informatieverzoek vraagt u mijn ministerie tevens om de volgende
specifieke informatie van FMO te verkrijgen:
• due diligence- en Know-Your-Customer-rapporten over PHC-Feronia van
FMO en DEG of andere financiers en investeerders;
• juridische beoordeling van concessies, landtitels en andere
grondvergunningen of -licenties van PHC-Feronia;
• ontwerp en ondertekende kredietleningovereenkomst(en) via welke FMO
PHC-Feronia heeft gefinancierd;
• Voorbereiding van de reizen van het personeel van FMO en
verslaglegging van de dienstreizen naar de plantages van PHC-Feronia
contracten, taakomschrijvingen, veld- en missieverslagen, verslaglegging
of andere documentatie en communicatie van Earthworm over hun werk
met PHC-Feronia;
• alle informatie in verband met de financiering van, de financiering van
de capaciteitsopbouw van of andere steun aan PHC - Feronia
beveiligingspersoneel en plantagebewakers, in verband met de
financiering van 250.000 euro in mci 2019 of andere financiering;
• alle informatie en communicatie met andere partijen over de insolventie
van Feronia Inc. en de herstructurering van PHC-Feronia, de
Pagina 3 van 18kwijtschelding en de toezeggingen inzake volledige kwijtschelding van
schulden en terugtrekking uit het in 2022 geplande project; Datum
16 juni 2022
• alle informatie en communicatie met andere partijen in verband met de
moord op drie leden van de gemeenschap, naar men zegt door de Onze referentie
Min-BuZa.2022.11862
veiligheidsdiensten van PHC-Feronia of personen die nauw met de
veiligheidsdiensten van PHC-Feronia samenwerken -- Joel Imbangola (te
Boteka, juli 2019), Blaise Mokwe (te Lokutu, februari 2021), Efolafola
Nisoni Manu (te Lokutu, februari 2021) en wreedheden en schendingen
van de mensenrechten door de veiligheidsdiensten van PHC-Feronia,
politie en leger;
• Alle informatie en communicatie met partijen over de klacht die
gemeenschappen hebben ingediend over PHC-Feronia bij het Independent
Complaints Mechanism vanaf 2018 tot op heden. (DEG klacht 18-002 PHC
(FERONIA) re Plantations et Huileries du Congo SA (PHC)).
Ten aanzien van uw verzoek om documenten van FMO te verkrijgen, zou
ik u op het volgende willen wijzen. De Wet Open Overheid (hierna: Woo)
verplicht niet tot het opvragen van documenten die bij FMO berusten.
Deze wet is alleen van toepassing voor zover informatie bij het
bestuursorgaan zelf of bij een onder verantwoordelijkheid van het
bestuursorgaan werkzame instelling, dienst of bedrijf rust. Deze situatie
doet zich hier niet voor. Naar mijn oordeel valt FMO en derhalve de
informatie die bij FMO berust, buiten de reikwijdte van de Woo.
Onderstaand ziet u hoe ik tot de conclusie ben gekomen dat FMO buiten
de reikwijdte van de Woo valt.
Ingevolge artikel 4.1, eerste lid, van de Woo en uitspraken van de ABRvS
kan een bedrijf, niet zijnde een bestuursorgaan, onder de Woo vallen
indien het bedrijf onder verantwoordelijkheid valt van een bestuursorgaan
en het bestuursorgaan een aanzienlijke invloed heeft op het bedrijf.
Daarbij is bepalend in hoeverre het bedrijf zich dient te richten naar de
opdrachten of aanwijzingen van het bestuursorgaan.
FMO is een zelfstandige bank en een staatsdeelneming. FMO is geen
bestuursorgaan als bedoeld in artikel 1:1 van de Awb. De minister van
Financiën is namens de Staat aandeelhouder. Het feit dat een
bestuursorgaan een meerderheidsaandeel in een privaatrechtelijke
rechtspersoon heeft, is onvoldoende om aan te nemen dat die
rechtspersoon werkzaam is onder verantwoordelijkheid van het
bestuursorgaan (ABRvS 31 maart 2021, ECLI:NL:RVS:2021:658; ABRvS
14 mei 2014, ECLI:NL:RVS:2014:1723). De Staat heeft op grond van het
aandeelhouderschap geen directe invloed en zeggenschap over de
operationele en inhoudelijke invulling die FMO aan de bedrijfsvoering
geeft. FMO opereert op afstand van de Staat en is verantwoordelijk voor
Pagina 4 van 18het vaststellen van haar eigen strategie en bedrijfsvoering. In de statuten
wordt bepaald dat FMO handelt in overeenstemming met onder meer het Datum
16 juni 2022
Nederlandse regeringsbeleid ten aanzien van de
ontwikkelingssamenwerking. Daaruit volgt niet dat de Staat directe Onze referentie
Min-BuZa.2022.11862
zeggenschap heeft over de werkzaamheden van FMO en dat de Staat aan
FMO opdrachten of aanwijzingen kan geven.
Nu er geen sprake is van een verantwoordelijkheidsrelatie in de zin van
artikel 4.1, eerste lid, van de Woo, beperkt de informatieverstrekking
zich tot hetgeen bij mijn ministerie is aangetroffen over het onderwerp
waarop uw verzoek ziet.
Ik heb uw brief ontvangen op 3 februari 2022. Op uw verzoek om
openbaarmaking van informatie is de Wet open overheid van toepassing.
Verzoek op basis van de Wob – nu Woo van toepassing
U heeft uw verzoek om openbaarmaking van informatie gedaan op grond
van de Wet openbaarheid van bestuur (hierna: Wob). Vanaf 1 mei 2022 is
de Wob vervangen door de Woo. De Woo kent geen overgangsrecht, dit
betekent dat vanaf 1 mei de Woo geldt. Uw Wob-verzoek van 31 januari
2022 is met inachtneming van het wettelijk kader van de Woo
beoordeeld.
Besluit
Uitzondering op openbaarmaking
Ik heb besloten (een deel van) de door u gevraagde informatie niet
openbaar te maken. Onder het hoofdstuk Motivering van dit besluit licht ik
dit toe.
Ander onderwerp
Enkele documenten bevatten passages die buiten de reikwijdte van uw
verzoek vallen omdat de informatie een ander onderwerp betreft. De
betreffende tekstdelen zijn verwijderd onder de vermelding "(buiten
reikwijdte) ander onderwerp". Op de inventarisatielijst heb ik dit met de
notatie “ander onderwerp” aangegeven.
Reeds eerder beoordeeld/Doublure van informatie
In een aantal documenten heb ik (passages van) e-mailberichten op meer
plekken aangetroffen. In deze gevallen waar sprake is van doublure van
informatie heb ik slechts één tekstdeel beoordeeld en is dezelfde passage
(in een andere mailwisseling) weggelakt. In deze weggelakte informatie
heb ik dit aangegeven met de tekst “(buiten reikwijdte) reeds
beoordeeld”.
Pagina 5 van 18Verwijzing naar ander bestuursorgaan
Bij het ministerie van Financiën heeft u een identiek informatieverzoek Datum
16 juni 2022
ingediend. Omdat er grote overlap bestaat tussen de op het ministerie
van Financiën en op het ministerie van Buitenlandse Zaken (BZ) Onze referentie
Min-BuZa.2022.11862
berustende stukken, is besloten dat BZ, als beleidsverantwoordelijk
ministerie, het voortouw neemt ten aanzien van het inventariseren van de
stukken en dat het ministerie van Financiën zich toelegt op interne
stukken. Voor de inventarisatie en beoordeling van de interne
documenten van het ministerie van Financiën, verwijs ik derhalve naar
het Woo-besluit van het ministerie van Financiën.
Vermelding ontvangst
De ontvangst van uw verzoek is bevestigd in mijn e-mailbericht van 21
februari 2022.
Verlenging beslistermijn
In mijn e-mailbericht van 21 februari 2022 heb ik u geïnformeerd dat de
beslistermijn op uw informatieverzoek met vier weken is uitgesteld. Op 25
februari 2022 is met u gesproken over de afbakening van uw verzoek.
Gelet op de omvang van uw informatieverzoek zijn er afspraken gemaakt
over de wijze van afhandeling.
Vermelding gesprek
Tijdens het overleg met enkele medewerkers van mijn ministerie heeft u
ingestemd de aandacht te richten op:
- Informatie op basis waarvan de besluitvorming plaats heeft gevonden
tot financiering, zowel de initiële investering, als de latere investering,
waar ook de financiering van IMVO-opleiding van het bewakingspersoneel
onder valt;
- Een aantal specifieke zaken, zoals de besluitvorming over de
herstructurering, de behandeling van de ernstige incidenten en de
betrokkenheid van de Earthworm foundation.
In verband met een omvangrijke zienswijzeprocedure heb ik met mijn e-
mail van 24 maart 2022 verzocht om uitstel van de beslissing op uw
informatieverzoek tot uiterlijk 30 april 2022. U heeft hiermee in uw e-mail
van 28 maart 2022 ingestemd.
Wettelijk kader
Uw verzoek valt onder de reikwijdte van de Woo. Voor de relevante Woo-
artikelen verwijs ik u naar bijlage 1.
Pagina 6 van 18Inventarisatie documenten
Datum
16 juni 2022
Er zijn documenten aangetroffen, inventarisatielijst
Ik beschik over de door u gevraagde documenten. Onze referentie
Min-BuZa.2022.11862
Een inventarisatielijst van de aangetroffen documenten is opgenomen in
bijlage 2. De inventarisatielijst vermeldt de toegepaste
uitzonderingsgronden per document. De uitzonderingsgronden uit de Woo
kunt u vinden in bijlage 1. In het besluit staat de nadere toelichting bij de
toegepaste gronden. Hierdoor wordt per document duidelijk wat is
besloten.
U heeft uw verzoek voor 1 mei 2022 ingediend. Op dat moment was de
Wob nog in werking. Op de documenten en de inventarisatielijst staan de
uitzonderingsgronden van de Wob nog vermeld. Op dit moment zijn
echter de uitzonderingsgronden van de Woo van toepassing. In bijlage 3
treft u een leeswijzer aan.
Reactie derden
U bent er over geïnformeerd in de e-mail van 24 maart 2022 dat er een
groot aantal derde belanghebbenden is bij de openbaarmaking van
diverse documenten en dat deze de gelegenheid hebben gekregen om
hierop een reactie te geven.
Gezien de omvang van de zienswijzeprocedure heb ik u in dezelfde mail
van 24 maart 2022 verzocht om uitstel van de beslissing op uw
informatieverzoek tot uiterlijk 30 april 2022. U heeft hiermee in uw e-mail
van 28 maart 2022 ingestemd.
Op 28 april 2022 heb ik u telefonisch nogmaals om een (kort) uitstel van
de beslistermijn gevraagd, in verband met nader overleg met derde
landen omtrent hun zienswijze. Uitgangspunt daarbij was zoveel mogelijk
transparantie te bereiken. U heeft hier mondeling mee ingestemd.
Een reactie ontvangen met inhoudelijke bedenkingen
De derde belanghebbenden hebben aangegeven dat zij (gedeeltelijk) niet
instemmen met openbaarmaking. Ik heb de reactie(s) van de derde
belanghebbende(n) in mijn belangenafweging meegenomen. Zie het
onderdeel Motivering van dit besluit.
Motivering
Algemene overweging: openbaarheid t.a.v. een ieder
Als eerste wil ik u wijzen op het volgende.
Pagina 7 van 18Iedereen heeft het recht om overheidsinformatie op te kunnen vragen
zonder daarbij een reden te hoeven aangeven. Dit staat in het eerste Datum
16 juni 2022
artikel 1.1. van de Woo. Dit is een belangrijk recht van de burger. Daarbij
is het uitgangspunt dat overheidsinformatie openbaar is, tenzij er Onze referentie
Min-BuZa.2022.11862
uitzonderingsgronden zijn die dit beperken. De uitzonderingsgronden
staan in hoofdstuk 5 van de Woo. Ik moet hierbij het algemeen belang
van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel
dat wanneer ik informatie aan u verstrek, het openbaar is voor een ieder.
De Woo is niet van toepassing op informatie die al openbaar is.
Algemene uitgangspunten bij toetsing aan de
uitzonderingsgronden
De toetsing aan de uitzonderingsgronden verloopt als volgt. Eerst kijk ik
of één van de uitzonderingsgronden speelt. Dat doe ik meestal per alinea,
soms per zin. Vervolgens kijk ik wat voor soort uitzonderingsgrond het is.
Als het een absolute uitzonderingsgrond is, mag ik de informatie niet
verstrekken. Als het een relatieve uitzonderingsgrond is, moet ik een
afweging maken tussen het algemene belang van openbaarheid en het
specifieke belang dat de uitzonderingsgrond beschermt. Daarbij weegt het
belang van openbaarheid zwaar. Als ik informatie weiger, moet ik goed
motiveren waarom ik dat doe. Dat geldt nog sterker als de informatie
ouder dan vijf jaar is.
Wanneer het gaat om informatie waar belangen van anderen bij
betrokken zijn, moet ik hen de mogelijkheid geven om een zienswijze in
te dienen. Dit betekent dat zij hun mening kunnen geven over of de
informatie wel of niet openbaar gemaakt moet worden. Het is uiteindelijk
aan mij om te beslissen of ik de informatie openbaar maak.
In de inventarisatielijst en op de documenten heb ik opgenomen welke
uitzonderingsgronden van toepassing zijn.
Relatieve uitzonderingsgronden
Het belang van de betrekkingen van Nederland met andere landen en
staten en met internationale organisaties
Op grond van artikel 5.1, tweede lid, aanhef en onder a, van de Woo kan
ik geen informatie openbaar maken als dit de relatie van Nederland met
andere landen, staten of internationale organisaties beschadigt en dit
belang zwaarder weegt dan het belang van openbaarheid. In de deels te
openbaren documenten staat deze grond aangegeven als ’10 lid 2 onder
a’.
Pagina 8 van 18Een aantal passages uit documenten betreft de afstemming en het in
vertrouwen gevoerde overleg dat Nederlandse ambassademedewerkers in Datum
16 juni 2022
Kinshasa voerden met de vertegenwoordigers van de landen die (direct of
indirect) waren betrokken bij PHC-Feronia. Deze afstemming vond plaats Onze referentie
Min-BuZa.2022.11862
naar aanleiding van de incidenten en de problemen bij de investeringen
van de ontwikkelingsbanken in PHC-Feronia. In de betreffende passages
staat onder meer informatie over de standpunten van de aanwezige
vertegenwoordigers over het werk van Feronia-PHC en de relatie van het
bedrijf met de lokale overheid. Tevens geven tekstdelen inzicht in het
diplomatieke proces richting de lokale autoriteiten om zorg te dragen voor
een onafhankelijke rechtsgang bij de (soms fatale) incidenten.
Andere (passages uit) documenten betreffen een brief van de autoriteiten
van een derde land aan een NGO, een document van diplomatieke aard
en informatie over standpunten van de autoriteiten van verschillende
landen over de strategieën, het beleid en de processen van hun
ontwikkelingsbanken ten aanzien van de leningen die zij aan PHC-Feronia
hebben verstrekt en de eisen die zij daarbij stellen om de benodigde
verbeteringen ten aanzien van milieu en sociale standaarden op de
palmolieplantages door te voeren.
Ook in het internationale contact is openbaarheid en transparantie steeds
gebruikelijker en belangrijker voor het goede functioneren van de
democratische rechtsorde. In dit geval echter kan worden aangenomen
dat in de toekomst het overleg met die landen of internationale
organisaties moeilijker gaat, wanneer ik deze informatie openbaar maak.
Mede naar aanleiding van de reactie van de autoriteiten van een aantal
van de bij Feronia-PHC betrokken landen op mijn zienswijzeverzoek, ben
ik van oordeel dat de betrekkingen met deze landen en met de DRC
zouden worden geschaad wanneer desbetreffende informatie openbaar
zou worden gemaakt op grond van de Woo. Dit zou de noodzakelijke
vertrouwelijkheid en effectiviteit van het diplomatieke verkeer met de
betreffende landen ondermijnen. Afwegende het belang van de bilaterale
betrekkingen met de betreffende landen en de DRC en het publieke
belang bij openbaarmaking, acht ik het eerste zwaarder wegen. Ik heb
daarom besloten de desbetreffende informatie niet openbaar te maken.
De eerbiediging van de persoonlijke levenssfeer
Op grond van artikel 5.1, tweede lid, aanhef en onder e, van de Woo kan
ik geen informatie openbaar maken als dit de persoonlijke levenssfeer
schaadt en dit belang zwaarder weegt dan het belang van openbaarheid.
Het gaat om persoonsgegevens die (indirect) te herleiden zijn tot een
Pagina 9 van 18persoon zoals namen, e-mailadressen, telefoonnummers en
functienamen. Bij (bepaalde passages uit) diverse documenten is dit het Datum
16 juni 2022
geval. Ik vind het in dit geval belangrijk dat de identiteit van betrokkene
niet bekend wordt omdat dit zijn of haar privacy kan schenden. Dat vind Onze referentie
Min-BuZa.2022.11862
ik niet wenselijk. Daarom maak ik deze persoonsgegevens niet openbaar.
In diverse documenten staat informatie die raakt aan de privacy van
individuen. Het betreft onder meer (tekstdelen uit) incidentenrapportages,
onderzoeksrapporten en emailwisselingen over incidenten. In enkele van
deze documenten worden de namen en andere persoonsgegevens van
overleden slachtoffers vermeld. Tevens bevatten enkele van de
aangetroffen documenten foto’s van de overleden persoon en tot de
overleden persoon herleidbare procesinformatie. Deze persoonsgegevens
heb ik in de stukken geanonimiseerd zodat ten opzichte van derden de
persoonlijke levenssfeer van de overledenen afdoende wordt
gewaarborgd.
Naar mijn oordeel weegt het belang dat de persoonlijke levenssfeer van
de overledenen wordt geëerbiedigd zwaarder dan het belang van publieke
openbaarmaking. Daarom maak ik deze persoonsgegevens niet openbaar.
In diverse documenten staan ook persoonsgegevens van ambtenaren. Het
gaat om gegevens die herleidbaar zijn tot een persoon, zoals onder meer
namen, e-mailadressen, functienamen en telefoonnummers. In het kader
van goed werkgeverschap vind ik dat het belang van privacy zwaarder
moet wegen dan het belang van openbaarheid. Dit ter bescherming van
de privacy van de betrokken ambtenaren. Daarbij weegt mee dat het hier
niet gaat om het opgeven van een naam aan een individuele burger die
met een ambtenaar in contact treedt, maar om, openbaarmaking op
grond van de Woo.
Uit de documenten heb ik ook parafen en handtekeningen verwijderd. Dit
heb ik onder andere gedaan met het oog op het voorkomen van
identiteitsfraude. Ik ben van oordeel dat dit belang zwaarder weegt dan
het belang van openbaarheid.
Op de inventarisatielijst en de gedeeltelijk openbaar gemaakte
documenten is de toepassing van deze uitzonderingsgrond aangegeven
met de aanduiding 5.1.2e. In de deels te openbaren documenten staat
deze grond aangegeven als ’10 lid 2 onder e’.
Het voorkomen van onevenredige benadeling
Op grond van artikel 5.1, vijfde lid, van de Woo mag ik in uitzonderlijke
gevallen geen informatie openbaar maken als dit iemand onevenredige
Pagina 10 van 18benadeling toebrengt en de voorkoming daarvan zwaarder weegt dan het
belang van openbaarheid. Bij (bepaalde passages uit) de aangetroffen Datum
16 juni 2022
documenten is dit het geval.
Onze referentie
Min-BuZa.2022.11862
Diverse documenten bevatten informatie die FMO aan BZ heeft verstrekt
om BZ in staat te stellen haar monitorende rol op de
ontwikkelingsgerichtheid van de FMO-activiteit adequaat uit te voeren.
FMO heeft (delen van) deze informatie in vertrouwen en onder
verplichting van geheimhouding (“vertrouwelijk”) ontvangen van haar
partners en klanten. Tevens betreft het informatie die FMO heeft
ontvangen over een lopende zaak bij het klachtenmechanisme van DEG,
het Independent Complaints Mechanism”, waarvan openbaarmaking
nadelige gevolgen heeft of kan hebben voor het mediation proces.
In de “Serious Incident” rapporten (SIR), die FMO vertrouwelijk heeft
verkregen van PHC-Feronia, staat informatie over ernstige ongelukken of
geweldsincidenten op het grondgebied van de plantages of ernstige
incidenten waar bewakers of werknemers van Feronia-PHC bij waren
betrokken. Het betreft gedetailleerde informatie, zoals persoonsgegevens
van slachtoffer, verdachte en andere betrokkenen, onderzoeksgegevens
en getroffen acties en maatregelen om herhaling te voorkomen en
daarnaast is sprake van incidenten die onderwerp zijn van strafrechtelijk
onderzoek en vervolging. De door FMO vertrouwelijk verkregen informatie
over ernstige incidenten komt eveneens voor in tekstdelen van (interne)
BZ-mails en -verslagen.
Andere (passages uit) documenten bevatten informatie over vertrouwelijk
gevoerde uitwisselingen van (voormalige) PHC-managers met de
autoriteiten in de DRC. Ook geven enkele (passages uit) documenten
inzicht in het gezamenlijke gedrag van de partners van FMO en behelzen
soms een kwalificatie van de strategieën en het beleid van de
verschillende Europese ontwikkelingsbanken ten aanzien van de leningen
die zij aan PHC-Feronia hebben verstrekt. Deze partners van FMO hebben
deze informatie vertrouwelijk aan FMO verstrekt en rekenen op beperking
van het delen van deze informatie tot het strikt noodzakelijke, waaronder
de door FMO te voeren discussies met de bij FMO betrokken Nederlandse
ministeries.
Een aantal documenten betreft bedrijfsvertrouwelijke strategische
rapporten van aandeelhouders van Feronia-PHC die FMO vertrouwelijk
heeft ontvangen van een andere ontwikkelingsbank.
Pagina 11 van 18Een aantal (passages uit) documenten bevat vertrouwelijk verkregen
informatie over een incident in juli 2019 waarbij een NGO-lid zou zijn Datum
16 juni 2022
vermoord door een bewaker van PHC. Door de DFI’s is hierover een
onafhankelijk onderzoek ingesteld waaruit is gebleken dat het incident Onze referentie
Min-BuZa.2022.11862
niet is gerelateerd aan Feronia-PHC. Deze informatie is reeds openbaar
gemaakt op de website van CDC, maar de overige informatie is nog niet
openbaar gemaakt en is daarom vertrouwelijk.
Op basis van de zienswijze van FMO en andere belanghebbende partijen
ben ik van oordeel dat het publiceren van deze gevoelige informatie die
door partners en klanten van FMO vertrouwelijk aan FMO is verstrekt, de
relatie tussen FMO en haar partners en klanten ernstig kan schaden.
Publicatie kan ertoe leiden dat partners van FMO mogelijk niet meer met
FMO willen samenwerken of geen (belangrijke) informatie meer met FMO
willen delen. Door publicatie kan de relatie tussen FMO en haar klanten in
het algemeen, alsmede de integere bedrijfsvoering door FMO,
onevenredig worden benadeeld. Het laatste met het oog op de algemene
omgang met vertrouwelijke informatie die FMO van klanten krijgt, waarbij
op FMO verplichtingen tot geheimhouding rusten in het kader van de van
FMO als bank verlangde integere bedrijfsvoering. Naar mijn oordeel weegt
het voorkomen van onevenredige benadeling van de relatie tussen FMO
en haar partners en klanten en de positie van de betrokken andere
(derde) partijen, zwaarder dan het publieke belang bij openbaarmaking.
Ik heb daarom besloten de desbetreffende informatie niet openbaar te
maken.
Op de inventarisatielijst en de gedeeltelijk openbaar gemaakte
documenten is de toepassing van deze uitzonderingsgrond aangegeven
met de aanduiding 5.1.5. In de deels te openbaren documenten staat
deze grond aangegeven als ’10 lid 2 onder g’.
Naast hogergenoemde onevenredige benadeling van FMO, haar partners
en klanten en andere betrokken partijen, is eveneens het belang van
lopende (juridische) processen ten aanzien van de bestuurlijke
aangelegenheid in het geding en het belang van de daarbij betrokken
partijen.
In een aantal documenten staat informatie over het door het Independent
Complaints Mechanism (ICM) ondernomen mediation proces. De
informatie betreft de toedracht van gebeurtenissen die onderwerp zijn van
de klachten die de lokale gemeenschappen hebben neergelegd tegen de
eigenaar van de palmolieplantage. Openbaarmaking van deze informatie
zou, ook vanwege de fragiele en gemakkelijk ontvlambare situatie ter
plaatse, nadelige gevolgen kunnen hebben voor het verloop van het door
Pagina 12 van 18ICM geleide mediation proces en de positie van de daarbij betrokken
partijen. Datum
16 juni 2022
In een aantal (passages uit) documenten staat gevoelige informatie over Onze referentie
Min-BuZa.2022.11862
de lopende juridische procedures die (voormalige) aandeelhouders van
Feronia-PHC voeren in Canada, de VS en de DRC over het eigenaarschap
van de palmolieplantage. Dit betreft informatie die soms suggestief is en
verstorend kan werken op het verloop van de juridische procedures.
Publicatie van deze informatie, die in vertrouwen aan mijn ministerie is
verstrekt, zou de afronding van de procedures onevenredig kunnen
benadelen en daarmee kunnen leiden tot benadeling van alle betrokken
partijen, waaronder ook de Congolese staat als aandeelhouder van PHC.
Tevens kan dit het belang van de andere aandeelhouders en daarom de
“affectio societatis” van de vennootschap, schaden.
Een aantal (passages uit) documenten geeft informatie over onderdelen
van een nog lopend strafrechtelijk onderzoek in de DRC naar aanleiding
van een fataal incident uit februari 2021 waarbij een bewaker van
Feronia-PHC is betrokken. De betreffende informatie is gebaseerd op
documenten die als vertrouwelijk zijn aangemerkt. Naar mijn mening zou
door het openbaarmaken van deze gegevens de vervolging van het
strafbare feit kunnen worden belemmerd dan wel geschaad.
Ik ben van oordeel dat het belang om nadelige gevolgen voor de
(juridische) processen ten aanzien van de bestuurlijke aangelegenheid en
de daarbij betrokken partijen te voorkomen, zwaarder weegt dan het
belang van openbaarheid. Ik heb daarom besloten de desbetreffende
informatie niet openbaar te maken.
Op de inventarisatielijst en de gedeeltelijk openbaar gemaakte
documenten is de toepassing van deze uitzonderingsgrond aangegeven
met de aanduiding 5.1.5. In de deels te openbaren documenten staat
deze grond aangegeven als ’10 lid 2 onder g’.
In een aantal (passages uit) documenten over aan Feronia-PHC
gerelateerde incidenten, wordt de naam vermeld van een kleine en
kwetsbare ‘community’ in de DRC. Gezien het beperkte aantal leden van
deze gemeenschap, zou het eenvoudig zijn om de informatie te herleiden
naar een specifieke groep personen. Naar mijn mening zou het openbaar
maken van de naam van deze gemeenschap kunnen leiden tot
onevenredige benadeling van de gemeenschap en de persoonlijke
levenssfeer van de leden. Ik heb daarom besloten de naam van de
gemeenschap niet openbaar te maken. Het belang van de eerbiediging
Pagina 13 van 18van de persoonlijke levenssfeer van de leden van de gemeenschap weegt
naar mijn oordeel zwaarder dan het publieke belang bij openbaarmaking. Datum
16 juni 2022
Op de inventarisatielijst en de gedeeltelijk openbaar gemaakte Onze referentie
Min-BuZa.2022.11862
documenten is de toepassing van deze uitzonderingsgrond aangegeven
met de aanduiding 5.1.5. In de deels te openbaren documenten staat
deze grond aangegeven als ’10 lid 2 onder g’.
Informatie ouder dan vijf jaar
De documenten met volgnummers 1 tot en met 12 op de
inventarisatielijst, zijn ouder dan vijf jaar. De informatie in deze
documenten heeft betrekking op beschuldigingen van een NGO tegen
Feronia-PHC inzake het schenden van mensenrechten, uitbuiting
werknemers, landonteigening en corruptie. Omdat de aard van de
beschuldigingen overeenkomt met nog lopende disputen, ben ik van
oordeel dat, ondanks het tijdsverloop, de in artikel 5.1 tweede lid, aanhef
en onder e, van de Woo en artikel 5.1, vijfde lid, van de Woo bedoelde
belangen zwaarder wegen dan het algemeen belang van openbaarheid.
Wijze van openbaarmaking
Eenvoudige openbaarmaking
De (deels) openbare documenten treft u bij dit besluit in kopie aan.
Reeds openbare stukken
De documenten met nummers 10, 36, 76, 151, 152, 166 t/m 169, 180,
181, 184, 185, 190, 205, 210, 252, 255, 264 t/m 268, 276, 285, 303,
326 en 330 zijn al openbaar en voor iedereen beschikbaar.
In de inventarisatielijst staat welke documenten dit zijn en wordt
verwezen naar waar u deze documenten kunt vinden. De Woo is niet van
toepassing op al openbare informatie.
Plaatsing op internet
De openbaar gemaakte stukken worden met een geanonimiseerde versie
van het besluit op www.rijksoverheid.nl geplaatst.
Afschrift aan belanghebbenden
Een kopie van dit geanonimiseerde besluit zend ik aan de
belanghebbende(n).
Pagina 14 van 18Hoogachtend,
De Minister voor Buitenlandse Handel en Ontwikkelingssamenwerking Datum
16 juni 2022
namens deze,
de plaatsvervangend directeur van de directie Duurzame Economische Onze referentie
Min-BuZa.2022.11862
Ontwikkeling
Dit besluit is geaccordeerd in een digitale omgeving, en is om die reden
niet ondertekend
Saskia Jongma
Tegen dit besluit kunt u binnen zes weken na de dag waarop dit is bekend
gemaakt een bezwaarschrift indienen, gericht aan de minister van Buitenlandse
Zaken, t.a.v. Directie Juridische Zaken, postbus 20061, 2500 EB Den Haag.
Pagina 15 van 18Bijlage 1 – Relevante artikelen uit de Woo
Datum
Artikel 1.1
16 juni 2022
Eenieder heeft recht op toegang tot publieke informatie zonder daartoe een
Onze referentie
belang te hoeven stellen, behoudens bij deze wet gestelde beperkingen. Min-BuZa.2022.11862
Artikel 2.1
In deze wet en de daarop berustende bepalingen wordt verstaan onder:
document: een door een orgaan, persoon of college als bedoeld in artikel 2.2,
eerste lid,
opgemaakt of ontvangen schriftelijk stuk of ander geheel van vastgelegde
gegevens dat naar
zijn aard verband houdt met de publieke taak van dat orgaan, die persoon of dat
college;
milieu-informatie: hetgeen daaronder wordt verstaan in artikel 19.1a van de Wet
milieubeheer;
Onze Minister: Onze Minister van Binnenlandse Zaken en Koninkrijksrelaties;
publieke informatie: informatie neergelegd in documenten die berusten bij een
orgaan,
persoon of college als bedoeld in artikel 2.2, eerste lid, of informatie die krachtens
artikel 2.3
door een bestuursorgaan kan worden gevorderd.
Artikel 2.5
Bij de toepassing van deze wet wordt uitgegaan van het algemeen belang van
openbaarheid van publieke informatie voor de democratische samenleving.
Artikel 4.1
1. Eenieder kan een verzoek om publieke informatie richten tot een
bestuursorgaan of
een onder verantwoordelijkheid van een bestuursorgaan werkzame instelling,
dienst of
bedrijf. In het laatste geval beslist het verantwoordelijke bestuursorgaan op het
verzoek.
2. Een verzoek kan mondeling of schriftelijk worden ingediend en kan elektronisch
worden verzonden op de door het bestuursorgaan aangegeven wijze.
3. De verzoeker behoeft bij zijn verzoek geen belang te stellen.
4. De verzoeker vermeldt bij zijn verzoek de aangelegenheid of het daarop
betrekking
hebbende document, waarover hij informatie wenst te ontvangen.
5. Indien een verzoek te algemeen geformuleerd is, verzoekt het bestuursorgaan
binnen
twee weken na ontvangst van het verzoek de verzoeker om het verzoek te
preciseren en is het
de verzoeker daarbij behulpzaam.
6. Het bestuursorgaan kan besluiten een verzoek niet te behandelen, indien de
verzoeker niet meewerkt aan een verzoek tot precisering als bedoeld het vijfde
lid. In
afwijking van artikel 4:5, vierde lid, van de Algemene wet bestuursrecht wordt het
besluit om
Pagina 16 van 18het verzoek niet te behandelen aan de verzoeker bekendgemaakt binnen twee
weken nadat het
Datum
verzoek is gepreciseerd of nadat de daarvoor gestelde termijn ongebruikt is 16 juni 2022
verstreken.
Onze referentie
7. Een verzoek om informatie wordt ingewilligd met inachtneming van het
Min-BuZa.2022.11862
bepaalde in
hoofdstuk 5.
Artikel 5.1
1. Het openbaar maken van informatie ingevolge deze wet blijft achterwege voor
zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf 3.1 onderscheidenlijk
paragraaf
e. nummers betreft die dienen ter identificatie van personen die bij wet of
algemene
maatregel van bestuur zijn voorgeschreven als bedoeld in artikel 46 van de
Uitvoeringswet
Algemene verordening gegevensbescherming, tenzij de verstrekking kennelijk
geen inbreuk
op de levenssfeer maakt.
2. Het openbaar maken van informatie blijft eveneens achterwege voor zover het
belang daarvan niet opweegt tegen de volgende belangen:
a. de betrekkingen van Nederland met andere landen en staten en met
internationale
organisaties;
b. de economische of financiële belangen van de Staat, andere publiekrechtelijke
lichamen of bestuursorganen, in geval van milieu-informatie slechts voor zover de
informatie
betrekking heeft op handelingen met een vertrouwelijk karakter;
c. de opsporing en vervolging van strafbare feiten;
d. de inspectie, controle en toezicht door bestuursorganen;
e. de eerbiediging van de persoonlijke levenssfeer;
f. de bescherming van andere dan in het eerste lid, onderdeel c, genoemde
concurrentiegevoelige bedrijfs- en fabricagegegevens;
g. de bescherming van het milieu waarop deze informatie betrekking heeft;
h. de beveiliging van personen en bedrijven en het voorkomen van sabotage;
i. het goed functioneren van de Staat, andere publiekrechtelijke lichamen of
bestuursorganen.
3. Indien een verzoek tot openbaarmaking op een van de in het tweede lid
genoemde
gronden wordt afgewezen, bevat het besluit hiervoor een uitdrukkelijke
motivering.
4. Openbaarmaking kan tijdelijk achterwege blijven, indien het belang van de
geadresseerde van de informatie om als eerste kennis te nemen van de informatie
dit kennelijk
vereist. Het bestuursorgaan doet mededeling aan de verzoeker van de termijn
waarbinnen de
openbaarmaking alsnog zal geschieden.
Pagina 17 van 185. In uitzonderlijke gevallen kan openbaarmaking van andere informatie dan
milieu-informatie
Datum
voorts achterwege blijven indien openbaarmaking onevenredige benadeling 16 juni 2022
toebrengt aan een ander belang dan genoemd in het eerste of tweede lid en het
Onze referentie
algemeen
Min-BuZa.2022.11862
belang van openbaarheid niet tegen deze benadeling opweegt. Het
bestuursorgaan baseert een
beslissing tot achterwege laten van de openbaarmaking van enige informatie op
deze grond
ten aanzien van dezelfde informatie niet tevens op een van de in het eerste of
tweede lid
genoemde gronden.
6. Het openbaar maken van informatie blijft in afwijking van het eerste lid,
onderdeel
c, in geval van milieu-informatie eveneens achterwege voor zover daardoor het in
het eerste
lid, onderdeel c, genoemde belang ernstig geschaad wordt en het algemeen
belang van
openbaarheid van informatie niet opweegt tegen deze schade.
7. Het eerste en tweede lid zijn niet van toepassing op milieu-informatie die
betrekking
heeft op emissies in het milieu.
Pagina 18 van 18