File id: 383 File title: Wob-verzoek++maximering+WOZ-puntenaandeel+in+het+WWS.pdf.
Ministerie van Binnenlandse Zaken en
Koninkrijksrelaties
> Retouradres Postbus 20011 2500 EA Den Haag
Ministerie van
Binnenlandse Zaken en
Koninkrijksrelaties
Constitutionele Zaken en
Wetgeving
Turfmarkt 147
Den Haag
Postbus 20011
2500 EA Den Haag
www.rijksoverheid.ni
www.facebook.com/minbzk
www.twitter.com/minbzk
www.linkedin.com/company/
ministerie-van-bzk
Kenmerk
2 6 APR 2022
2022-0000209016
Datum
Uw kenmerk
Betreft Beslissing op uw Wob-verzoek
Bij brief van 13 december 2021 heeft u bij het ministerie van Binnenlandse Zaken
en Koninkrijksrelaties een verzoek ingediend als bedoeld in artikel 3, eerste lid,
van de Wet openbaarheid van bestuur (hierna: Wob). Uw verzoek heeft
betrekking op alle documenten die zijn gebruikt ter voorbereiding van het
voornemen tot de maximering van het WOZ-puntenaandeel in het
woningwaarderingsstelsel (WWS) c.q. maximering aandeel punten WOZ-aandeel
in de woningwaardering.
U gaf daarbij aan dat uw verzoek mede betrekking heeft op:
1. Alle correspondentie die is gevoerd met de landsadvocaat, waaronder de brief
van april 2021 van de Landsadvocaat aan de Minister.
2. Het advies van de Raad van State met betrekking tot het onderhavige
onderwerp.
Bij brief van 14 december 2021 heb ik de ontvangst van uw verzoek aan u
bevestigd.
Bij brief van 10 januari 2022 is de termijn om op uw verzoek te beslissen met vier
weken verlengd. Daarop verzocht u met uw brief van 17 januari 2022 om het
advies van de Raad van State met spoed toe te zenden.
Met betrekking tot uw verzoek om informatie, en uw brief van 17 januari 2022,
bericht ik u als volgt.
Wettelijk kader
Uw verzoek valt onder de reikwijdte van de Wob. Voor de relevante Wob-artikelen
verwijs ik u naar bijlage 1.
Inventarisatie documenten
Op basis van uw verzoek zijn in totaal 82 documenten aangetroffen, met
daarnaast 211 openbare reacties in het kader van de hiervoor aangegeven
internetconsultatie. Deze doclimenten zijn opgenomen in de inventarislijst, die als
bijlage 2 bij dit besluit is gevoegd. Bijlage 3 betreft een overzicht van de
(gedeeltelijk) te verstrekken documenten. In dit besluit wordt verwezen naar de
Pagina 1 van 7Ministerie van
Binnenlandse Zaken en
Koninkrijksrelaties
Constitutionele Zaken en
Wetgeving
corresponderende bijlage en nummers uit de twee inventarislijsten, zodat per
document duidelijk is wat is besloten. Datum
Zienswijzen Kenmerk
U bent er over geïnformeerd dat er derde belanghebbenden zijn bij de 2022-0000209016
openbaarmaking van documenten en dat deze in de gelegenheid zijn gesteld
hierover hun zienswijze te geven.
Door de derde belanghebbende(n) is/zijn geen bedenkingen ingediend.
Besluit
Ik heb besloten uw verzoek gedeeltelijk te honoreren en de informatie waar u om
heeft verzocht (deels) openbaar te maken. Sommige delen van de documenten
worden niet openbaar gemaakt. Uit de inventarislijst in bijlage 2 volgt welke
gronden hieraan ten grondslag liggen. Voor de motivering verwijs ik naar het
onderdeel "Overwegingen" van dit besluit.
Overwegingen
Algemene overwegingen: openbaarheid t.a.v. een ieder
Allereerst wil ik u wijzen op het volgende. Ingevolge artikel 3, vijfde lid, van de
Wob, wordt een verzoek om informatie ingewilligd met inachtneming van het
bepaalde in de artikelen 10 en 11.
Het recht op openbaarmaking op grond van de Wob dient uitsluitend het publieke
belang van een goede en democratische bestuursvoering. Het komt iedere burger
in gelijke mate toe. Daarom kan ten aanzien van de openbaarheid geen
onderscheid worden gemaakt naar gelang de persoon of de bedoeling of belangen
van de verzoeker. Bij de te verrichten belangenafweging worden dan ook
betrokken het algemene belang bij openbaarmaking van de gevraagde informatie
en de door de weigeringsgronden te beschermen belangen, maar niet het
specifieke belang van de verzoeker.
Evenmin kent de Wob een beperkte vorm van openbaarmaking. Dit betekent dat
openbaarmaking van de gevraagde documenten uitsluitend aan u op grond van
de Wob niet mogelijk is. Indien ik aan u de betreffende documenten verstrek,
moet ik deze ook aan anderen geven indien zij daarom verzoeken. In dat licht
vindt de onderstaande belangenafweging/vinden de onderstaande
belangenafwegingen dan ook plaats.
De eerbiediging van de persoonlijke levenssfeer
Op grond van artikel 10, tweede lid, aanhef en onder e, van de Wob blijft
verstrekking van informatie achterwege voor zover het belang daarvan niet
opweegt tegen het belang dat de persoonlijke levenssfeer wordt geëerbiedigd.
In de documenten, waarbij in de inventarislijst en in de documenten zelf staat
aangegeven dat artikel 10 lid 2 onder e van de Wob is toegepast (aangegeven als
'10.2.e'), staan persoonsgegevens. Dit betreft gegevens die herleidbaar zijn tot
een persoon, zoals onder meer namen, e-mailadressen, functienamen en
telefoonnummers. Ik ben van oordeel dat t.a.v. deze gegevens het belang dat de
Pagina 2 van 7Ministerie van
Binnenlandse Zaken en
Koninkrijksrelaties
Constitutionele Zaken en
Wetgeving
persoonlijke levenssfeer wordt geëerbiedigd, zwaarder moet wegen dan het
belang van openbaarheid. Daarom heb ik de persoonsgegevens verwijderd uit Datum
deze documenten. Document 8.1 bestaat enkel uit persoonsgegevens en daarom
weiger ik de openbaarmaking van dit document. Kenmerk
2022-0000209016
In het kader van goed werkgeverschap ben ik van oordeel dat ten aanzien van
deze gegevens het belang dat de persoonlijke levenssfeer wordt geëerbiedigd,
zwaarder moet wegen dan het belang van openbaarheid. Dit ter bescherming van
de persoonlijke levenssfeer van de betrokken ambtenaar. Daarbij is van belang
dat het hier niet gaat om het opgeven van een naam aan een individuele burger
die met een ambtenaar in contact treedt, maar om openbaarmaking van de naam
in de zin van de Wob.
Het voorkomen van onevenredige bevoordeling of benadeling
Op grond van artikel 10, tweede lid, aanhef en onder g, van de Wob blijft
verstrekking van informatie achterwege voor zover het belang daarvan niet
opweegt tegen het belang van het voorkomen van onevenredige bevoordeling of
benadeling van bij de aangelegenheid betrokken natuurlijke personen of
rechtspersonen dan wel van derden.
Het ministerie van BZK heeft reeds een concept-dagvaarding ontvangen die zich
richt tegen de maximering van het WOZ-puntenaandeel in het WWS.
Ook is reeds een artikel verschenen dat aangeeft dat verhuurders dreigen met
een claim'. Gelet op de eerder ontvangen concept-dagvaarding en dit artikel, ligt
het in de rede dat ten aanzien van deze maatregel een gerechtelijke procedure
wordt gestart. Zoals het desbetreffende artikel aangeeft gaat het mogelijk om een
miljardenclaim en zijn er dus aanzienlijke financiële belangen van de Staat in het
geding. Ik ben van oordeel dat het belang van het verstrekken van de informatie
met juridische advisering met betrekking tot een mogelijke claim niet opweegt
tegen de geschetste financiële belangen van de Staat. Een aantal documenten
bevat deels de hiervoor aangegeven juridische advisering. Voor de relevante
Wob-artikelen verwijs ik u naar bijlage 1. Daarom weiger ik (gedeeltelijk) de
openbaarmaking van deze informatie. Dit betreft de documenten met nummers
4.1, 5.6, 5.7.1, 5.8.1, 6.6.4, 6.6.5, 6.6.6, 6.7, 6.8 en 7.1.
In de tweede plaats geldt ten aanzien van de correspondentie met de
landsadvocaat, dat deze is opgesteld met de bedoeling deze te gebruiken voor
intern beraad. Zoals hiervoor al is aangegeven bepaalt artikel 11, eerste lid, van
de Wob dat uit documenten die zijn opgesteld ten behoeve van intern beraad
geen informatie wordt verstrekt over persoonlijke beleidsopvattingen. Onder
'persoonlijke beleidsopvattingen' wordt verstaan: ambtelijke adviezen, visies,
standpunten en overwegingen. Dergelijke opvattingen worden niet openbaar
gemaakt omdat een zekere mate van veiligheid en vertrouwelijkheid noodzakelijk
is om te kunnen komen tot een effectieve besluitvorming. Ik maak deze
correspondentie met de landsadvocaat derhalve niet openbaar.
https://www.bnr.nl/nieuws/bouw-woninqmarkt/10455108/woninciverhuurders-dreicien-met-miliardenclaimtecien-staat 1
Pagina 3 van 7Ministerie van
Binnenlandse Zaken en
Koninkrijksrelaties
Constitutionele Zaken en
Wetgeving
Daarnaast besluit ik op de weigeringsgrond uit artikel 10 aanhef en tweede lid, Datum
onder g, van de Wob om ambtelijk opgestelde documenten over
beleidsonderwerpen ten behoeve van overleg en afstemming tussen Kenmerk
bewindspersonen niet openbaar te maken. Terugkoppelingen uit dergelijke 2022-0000209016
overleggen of andere opvattingen die niet inhoudelijk zijn of die de eenheid van
het regeringsbeleid raken, maak ik ook niet openbaar. Dergelijke stukken kunnen
inzicht bieden in de verschillende standpunten van de deelnemende partijen.
Openbaarmaking van dergelijke stukken doet afbreuk aan de bescherming van de
noodzakelijke vertrouwelijkheid waarin besprekingen binnen de coalitie
plaatsvinden en de daaraan deelnemende partijen hun standpunten moeten
kunnen bepalen. Openbaarmaking van dergelijke documenten kan ertoe leiden
dat het vertrouwen en de verstandhouding tussen coalitiepartijen, kabinet,
specifieke bewindspersonen en Kamerfracties onder druk komt te staan. Daarom
weiger ik (gedeeltelijk) de openbaarmaking van deze informatie. Dit betreft de
documenten met nummers 1.4.2, 2.1, 2.2, 5.6, 5.7.1, 5.8.1, 6.1, 6.1.1, 6.1.2,
6.2, 6.4, 6.5, 6.8, 6.9 en 7.1.
Inzake de inbreng van partijen op de internetconsultatie die niet instemden met
publicatie ben ik van oordeel dat zij openbaarmaking om hun moverende redenen
niet in overeenstemming achtten met hun belang. Openbaarmaking van deze
informatie weegt niet op tegen het belang van het voorkomen van onevenredige
bevoordeling of benadeling van deze personen. De inbreng van partijen die niet
instemden met publicatie maak ik dan ook niet openbaar.
Persoonlijke beleidsopvatting in een stuk voor intern beraad
Uitgangspunt van de Wob is dat overheidsinformatie openbaar is. Dit geldt in
beginsel ook voor documenten opgesteld ten behoeve van intern beraad. Dit is
het beraad over een bestuurlijke aangelegenheid binnen een bestuursorgaan, dan
wel binnen een kring van overheden in het kader van de gezamenlijke
verantwoordelijkheid voor een bestuurlijke aangelegenheid. Uit de
wetsgeschiedenis blijkt dat onder het begrip 'documenten opgesteld ten behoeve
van intern beraad' onder meer moeten worden begrepen: nota's van ambtenaren
aan hun politieke en ambtelijk leidinggevenden, correspondentie tussen de
onderdelen van een ministerie en tussen ministeries onderling, concepten van
stukken, agenda's, notulen, samenvattingen en conclusies van interne
besprekingen en rapporten van ambtelijke adviescommissies. Degene die de
stukken heeft opgesteld moet de bedoeling hebben gehad dat ze zouden dienen
voor intern beraad.
Artikel 11, eerste lid, van de Wob bepaalt dat uit documenten die zijn opgesteld
ten behoeve van intern beraad geen informatie wordt verstrekt over persoonlijke
beleidsopvattingen. Onder 'persoonlijke beleidsopvattingen' wordt verstaan:
ambtelijke adviezen, visies, standpunten en overwegingen. Dergelijke opvattingen
worden niet openbaar gemaakt omdat een zekere mate van veiligheid en
vertrouwelijkheid noodzakelijk is om te kunnen komen tot een effectieve
besluitvorming. Ambtenaren en bestuurders moeten onderling en met
bewindspersonen kunnen brainstormen. Feiten, prognoses, beleidsalternatieven,
de gevolgen van een bepaald beleidsalternatief of andere onderdelen met een
Pagina 4 van 7Ministerie van
Binnenlandse Zaken en
Koninkrijksrelaties
Constitutionele Zaken en
Wetgeving
overwegend objectief karakter worden door mij niet beschouwd als persoonlijke
beleidsopvattingen. De totstandkoming van beleid en regelgeving wordt met de Datum
openbaarheid van dergelijke informatie inzichtelijk.
Kenmerk
De documenten van bijlage 3 bevatten persoonlijke beleidsopvattingen. 2022-0000209016
Op grond van artikel 11, tweede lid, van de Wob kan ik besluiten informatie te
geven over persoonlijke beleidsopvattingen, indien ik dat in het belang acht van
een goede en democratische bestuursvoering. Deze informatie wordt dan gegeven
in niet tot personen herleidbare vorm. In het onderhavige geval acht ik het in het
belang van een goede en democratische bestuursvoering om de persoonlijke
beleidsopvattingen in de documenten van bijlage 3 toch openbaar te maken.
Gelet op het publiek debat over het huurbeleid, acht ik het van belang zoveel
mogelijk inzicht te geven.
Documenten die bestaan uit concepten van reeds openbare stukken maak ik niet
openbaar. Indien en voor zover deze concepten afwijken van de definitieve versie,
beschouw ik de inhoud ervan als een voorstel gedaan door mijn ambtenaren ten
behoeve van het opstellen van een definitief document. Door vergelijking van de
conceptversie met de definitieve versie kan immers worden achterhaald waar de
verschillen zitten. Daarom maak ik deze concepten op grond van artikel 11,
eerste lid van de Wob niet openbaar. Uit de inventarislijst in bijlage 2 volgt bij
welke documenten dit het geval is.
Buiten verzoek
Volledigheidshalve merk ik op dat diverse documenten door de aard daarvan
informatie bevatten over meerdere onderwerpen. Het gaat hierbij om documenten
als de agenda's, notulen, samenvattingen en besluitenlijsten van de ministerraad
en voorbereidende notities die aan de ministerraad zijn voorgelegd. Ook de
documenten inzake overleg met de coalitie bevatten informatie over meerdere
onderwerpen. Deze documenten bevatten dan ook informatie die buiten de
reikwijdte van uw verzoek vallen. Van een aantal documenten zijn de pagina's die
informatie bevatten met informatie dat buiten de reikwijdte van uw verzoek valt
uit het document gehaald. De informatie die binnen de reikwijdte van uw verzoek
valt wordt wel openbaar gemaakt.
Toelichting inzake reeds openbare documenten
De maximering van het WOZ-puntenaandeel in het WWS vindt plaats door
aanpassing van het Besluit huurprijzen woonruimte. De voorbereiding van deze
aanpassing heeft op diverse momenten reeds geleid tot het openbaar maken van
documenten. Deze zijn daarom niet betrokken in dit Wob-besluit. Het gaat daarbij
om de reeds gepubliceerde documenten inzake de aankondiging van deze
aanpassing, de internetconsultatie en de zogenoemde voorhangprocedure.
De aankondiging van deze aanpassing
Deze aanpassing is aangekondigd met de brief aan de Tweede Kamer van
17 september 2019 2. Deze brief is reeds gepubliceerd; u kunt deze ondermeer
vinden via www.overheid.nl.
2 TK 32 847, nr. 555
Pagina 5 van 7Ministerie van
Binnenlandse Zaken en
Koninkrijksrelaties
Constitutionele Zaken en
Wetgeving
In ternetconsultatie Datum
Ter voorbereiding van deze aanpassing heeft een internetconsultatie
plaatsgevonden. Daarvoor zijn diverse stukken gepubliceerd die te vinden zijn op Kenmerk
www.internetconsultatie.nl. Diverse partijen hebben in dat verband inbreng 2022-0000209016
geleverd waarbij zij konden aangegeven, of zij instemden met publicatie van die
inbreng. De inbreng van de partijen die instemden met publicatie kunt u eveneens
vinden op www.internetconsultatie.nl.
De voorhangprocedure
Ten vervolge op de internetconsultatie is de zogenoemde voorhangprocedure
gestart op grond van artikel 48 jo. artikel 10 Uitvoeringswet huurprijzen
woonruimte. Deze procedure houdt in, dat het ontwerpbesluit eerst wordt
toegezonden aan de beide kamers van de Staten-Generaal. Alle stukken die met
deze beide kamers zijn gewisseld zijn hierdoor al openbaar. Voorafgaand aan de
voorhangprocedure is de beleidskeuze voor deze maximering neergelegd in de
brief van 17 september 2019 (TK 32 847, nr. 555).
Via bijvoorbeeld www.overheid.nl kunt u deze brief vinden evenals de stukken die
daarop zijn gevolgd in het kader van de genoemde voorhangprocedure.
Advies van de Raad van State
Aangezien het Besluit huurprijzen woonruimte een algemene maatregel van
bestuur is, is de Raad van State om advies verzocht op grond van artikel 17 lid 1
onder c Wet op de Raad van State. Artikel 26 lid 2 sub d Wet op de Raad van
State bepaalt dat dit advies openbaar wordt gemaakt gelijktijdig met de
bekendmaking van het definitieve besluit, samen met het zogenoemde nader
rapport naar aanleiding van het advies. Deze openbaarmaking heeft inmiddels
plaatsgevonden door publicatie in de Staatscourant: 2022, nr. 7611.
Wijze van openbaarmaking
De documenten treft u bij dit besluit in kopie aan. Een geanonimiseerde versie
van dit besluit met de daarbij (gedeeltelijk) openbaar gemaakte documenten zal
op Rijksoverheid.nl worden geplaatst. Ik vertrouw erop u hiermee voldoende te
hebben geïnformeerd.
Pagina 6 van 7Ministerie van
Binnenlandse Zaken en
Koninkrijksrelaties
Constitutionele Zaken en
Wetgeving
Dit Wob-besluit wordt enkele werkdagen na toezending gepubliceerd op de
website www.rijksoverheid.nl. Datum
Ik vertrouw erop u hiermee voldoende te hebben geïnformeerd. Kenmerk
2022-0000209016
Hoogachtend,
De minister voor Volkshuisvesting en Ruimtelijke Ordening,
namens deze.
Secretaris-generaal
Belanghebbenden kunnen binnen zes weken na bekendmaking van dit besluit daartegen per
brief bezwaar maken bij de minister voor Volkshuisvesting en Ruimtelijke Ordening, H. Ton,
Directoraat Generaal Bestuur, Ruimte en Wonen, Directie Wonen, Postbus 20011, 2500 EA
Den Haag. Het bezwaarschrift moet zijn ondertekend, voorzien zijn van een datum alsmede
de naam en het adres van de indiener en dient vergezeld te gaan van de gronden waarop
het bezwaar berust en, zo mogelijk, een afschrift van het besluit waartegen het bezwaar is
gericht.
Pagina 7 van 7