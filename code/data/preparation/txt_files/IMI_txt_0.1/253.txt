File id: 253 File title: Besluit_Wob_LTO_2022-006.pdf.
> Retouradres Postbus 40225 8004 DE Zwolle
Rijksdienst voor
Ondernemend Nederland
Vergunningen en Handhaving
Mandemaat 3
Assen
Postbus 40225
8004 DE Zwolle
www.rvo.nl
Contactpersoon
Wob-medewerker
T 088 042 42 42
KPEU_Wob@rvo.nl
Datum 10 maart 2022
Onze referentie
Betreft Besluit op uw Wob-verzoek WOB/2022/006
Bijlagen
1
Geachte ,
Op 16 januari 2022 heeft u, met een beroep op de Wet openbaarheid van bestuur
(hierna: Wob), verzocht om informatie.
U vraagt in navolging op het WOB-besluit met kenmerk WOB/2021/276 waarin ik
heb besloten op uw verzoek om informatie over het aantal machtigingen die zijn
afgegeven aan LTO, om het openbaar maken van de overige gegevens waarop
zowel de LTO als het ministerie hun conclusies baseren dat LTO daadwerkelijk
voldoende organisatiegraad behaalt.
Procedure
De ontvangst van uw verzoek is schriftelijk bevestigd bij brief van 25 januari 2022
met kenmerk WOB/2022/006. In deze brief is tevens de beslistermijn met vier
weken verdaagd tot 14 maart 2022.
Wettelijk kader
Artikel 3, eerste lid, van de Wob bepaalt dat een ieder een verzoek om informatie
neergelegd in documenten over een bestuurlijke aangelegenheid kan richten tot
een bestuursorgaan of een onder verantwoordelijkheid van een bestuursorgaan
werkzame instelling, dienst of bedrijf.
Uit artikel 1, aanhef en onder b, van de Wob volgt dat onder een bestuurlijke
aangelegenheid wordt verstaan: een aangelegenheid die betrekking heeft op
beleid van een bestuursorgaan, daaronder begrepen de voorbereiding en de
uitvoering ervan.
Overwegingen
Uit uw verzoek maak ik op dat u om openbaarmaking vraagt van documenten die
betrekking hebben op documenten die berusten bij LTO. Ik heb daarin geen
enkele bevoegdheid, zodat de documenten die hierop betrekking hebben geen
onderdeel uitmaken van een bestuurlijke aangelegenheid.
Pagina 1 van 5Rijksdienst voor Ondernemend Nederland (hierna: RVO) heeft geen inzicht in het
totaal aantal leden van de LTO en heeft ook geen gegevens over de vraag wie wel
en niet lid is van de LTO. Leden kunnen een machtiging afgeven aan de LTO
waarbij ze toestemming geven dat de LTO landbouwtellinggegevens mag
opvragen bij RVO. Leden die geen machtiging hebben afgegeven bij de LTO
worden voor hun gegevens zelf benaderd door de LTO zodat de LTO dat
uiteindelijk voor zijn eigen taken inzichtelijk heeft.
Besluit
Ik heb besloten om uw verzoek af te wijzen aangezien de door u gevraagde
documenten geen betrekking hebben op een bestuurlijke aangelegenheid, zoals
bedoeld in artikel 3, eerste lid, van de Wob.
Plaatsing op internet
Dit besluit wordt geanonimiseerd op www.rijksoverheid.nl geplaatst.
Meer informatie
Heeft u vragen, kijk dan op www.rvo.nl. Of neem telefonisch contact met ons op:
088 042 42 42 (lokaal tarief). Uw aanvraag is bij ons bekend onder
referentienummer WOB/2022/006. Gebruikt u dit nummer als u contact met ons
heeft. U kunt vragen naar de afdeling Vergunningen en Handhaving.
Met vriendelijke groet,
De Minister van Landbouw, Natuur en Voedselkwaliteit,
namens deze:
Teammanager Vergunningen en Handhaving
Rijksdienst voor Ondernemend Nederland
Bijlagen:
- Bijlage 1 (cid:177) Relevante artikelen uit de Wob
Pagina 2 van 5Bezwaar
Als u het niet eens bent met deze beslissing, kunt u binnen zes weken na
verzending van deze brief digitaal of schriftelijk een bezwaarschrift indienen. De
datum bovenaan deze brief is de verzenddatum.
Een digitaal bezwaarschrift kunt u indienen via mijn.rvo.nl/bezwaar. Kijk onder
Digitaal bezwaar indienen en kies voor eBezwaar.
Als u schriftelijk bezwaar wilt maken, stuurt u het ondertekende bezwaarschrift
naar de Rijksdienst voor Ondernemend Nederland, afdeling Juridische Zaken,
postbus 40219, 8004 DE Zwolle.
Vermeld in uw bezwaarschrift in ieder geval het kenmerk en de datum van de
beslissing waartegen u bezwaar maakt. U vindt het kenmerk in de rechter kantlijn
van deze brief.
Pagina 3 van 5Rijksdienst voor
Ondernemend Nederland
Mandemaat 3
Assen
Postbus 40225
8004 DE Zwolle
www.rvo.nl
Datum
Relevante artikelen uit de Wob
10 maart 2022
Onze referentie
WOB/2022/006
Bijlage nummer 1
Horend bij Informatieverzoek openbaarmaking gegevens
Datum 10 maart 2022
Onze referentie WOB/2022/006
Contactpersoon
Relevante artikelen uit de Wob
Artikel 1
In deze wet en de daarop berustende bepalingen wordt verstaan onder:
a. document: een bij een bestuursorgaan berustend schriftelijk stuk of ander
materiaal dat gegevens bevat;
b. bestuurlijke aangelegenheid: een aangelegenheid die betrekking heeft op
beleid van een bestuursorgaan, daaronder begrepen de voorbereiding en
de uitvoering ervan;
c. intern beraad: het beraad over een bestuurlijke aangelegenheid binnen
een bestuursorgaan, dan wel binnen een kring van bestuursorganen in het
kader van de gezamenlijke verantwoordelijkheid voor een bestuurlijke
aangelegenheid;
d. niet-ambtelijke adviescommissie: een van overheidswege ingestelde
instantie, met als taak het adviseren van een of meer bestuursorganen en
waarvan geen ambtenaren lid zijn, die het bestuursorgaan waaronder zij
ressorteren adviseren over de onderwerpen die aan de instantie zijn
voorgelegd. Ambtenaren, die secretaris of adviserend lid zijn van een
adviesinstantie, worden voor de toepassing van deze bepaling niet als
leden daarvan beschouwd;
e. ambtelijke of gemengd samengestelde adviescommissie: een instantie,
met als taak het adviseren van één of meer bestuursorganen, die geheel
of gedeeltelijk is samengesteld uit ambtenaren, tot wier functie behoort
het adviseren van het bestuursorgaan waaronder zij ressorteren over de
onderwerpen die aan de instantie zijn voorgelegd;
f. persoonlijke beleidsopvatting: een opvatting, voorstel, aanbeveling of
conclusie van een of meer personen over een bestuurlijke aangelegenheid
en de daartoe door hen aangevoerde argumenten;
g. milieu-informatie: hetgeen daaronder wordt verstaan in artikel 19.1a van
de Wet milieubeheer.
Pagina 4 van 5Artikel 3
1. Een ieder kan een verzoek om informatie neergelegd in documenten over een
bestuurlijke aangelegenheid richten tot een bestuursorgaan of een onder
verantwoordelijkheid van een bestuursorgaan werkzame instelling, dienst of
bedrijf.
2. De verzoeker vermeldt bij zijn verzoek de bestuurlijke aangelegenheid of het
daarop betrekking hebbend document, waarover hij informatie wenst te
ontvangen.
3. De verzoeker behoeft bij zijn verzoek geen belang te stellen.
4. Indien een verzoek te algemeen geformuleerd is, verzoekt het bestuursorgaan
de verzoeker zo spoedig mogelijk om zijn verzoek te preciseren en is het hem
daarbij behulpzaam.
5. Een verzoek om informatie wordt ingewilligd met inachtneming van het
bepaalde in de artikelen 10 en 11.
Artikel 6
1. Het bestuursorgaan beslist op het verzoek om informatie zo spoedig mogelijk,
doch uiterlijk binnen vier weken gerekend vanaf de dag na die waarop het verzoek
is ontvangen.
2. Het bestuursorgaan kan de beslissing voor ten hoogste vier weken verdagen.
Van de verdaging wordt voor de afloop van de eerste termijn schriftelijk
gemotiveerd mededeling gedaan aan de verzoeker.
3. Onverminderd artikel 4:15 van de Algemene wet bestuursrecht wordt de
termijn voor het geven van een beschikking opgeschort gerekend vanaf de dag na
die waarop het bestuursorgaan de verzoeker meedeelt dat toepassing is gegeven
aan artikel 4:8 van de Algemene wet bestuursrecht, tot de dag waarop door de
belanghebbende of belanghebbenden een zienswijze naar voren is gebracht of de
daarvoor gestelde termijn ongebruikt is verstreken.
4. Indien de opschorting, bedoeld in het derde lid, eindigt, doet het
bestuursorgaan daarvan zo spoedig mogelijk mededeling aan de verzoeker, onder
vermelding van de termijn binnen welke de beschikking alsnog moet worden
gegeven.
5. Indien het bestuursorgaan heeft besloten informatie te verstrekken, wordt de
informatie verstrekt tegelijk met de bekendmaking van het besluit, tenzij naar
verwachting een belanghebbende bezwaar daar tegen heeft, in welk geval de
informatie niet eerder wordt verstrekt dan twee weken nadat de beslissing is
bekendgemaakt.
6. Voor zover het verzoek betrekking heeft op het verstrekken van milieu-
informatie:
a. bedraagt de uiterste beslistermijn in afwijking van het eerste lid twee
weken indien het bestuursorgaan voornemens is de milieu-informatie te
verstrekken terwijl naar verwachting een belanghebbende daar bezwaar
tegen heeft;
b. kan de beslissing slechts worden verdaagd op grond van het tweede lid,
indien de omvang of de gecompliceerdheid van de milieu-informatie een
verlenging rechtvaardigt;
c. zijn het derde en vierde lid niet van toepassing.
Pagina 5 van 5