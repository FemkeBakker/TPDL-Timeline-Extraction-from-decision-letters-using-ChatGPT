File id: 207 File title: Besluit_op_Woo-verzoek_inzake_de_overeenkomst_met_Google_Cloud_voor_Google_Workspace.pdf.
> Retouradres Postbus 20301 2500 EH Den Haag
Directie Wetgeving en
Juridische Zaken
Sector Juridische Zaken en
Wetgevingsbeleid
Via e-mail:
Turfmarkt 147
2511 DP Den Haag
Postbus 20301
2500 EH Den Haag
www.rijksoverhed.nl/jenv
Bijlagen
Datum 24 oktober 2022
3
Onderwerp Besluit op uw Woo-verzoek
Ons kenmerk
4260325
B ij beantwoording de datum
Geachte , en ons kenmerk vermelden.
Wilt u slechts één zaak in uw
brief behandelen.
In uw verzoek van 31 mei 2022 heeft u mij gevraagd om informatie over de
overeenkomst die mijn ministerie heeft gesloten met Google Cloud voor het
gebruik van Google Workspace en het advies van de Autoriteit Persoonsgegevens
(hierna: AP) met een beroep op de Wet open overheid (hierna: Woo).
Contact
Over uw verzoek heeft u op 10 juni 2022 via videoconferencingprogramma Webex
contact gehad met drie medewerkers van mijn ministerie. U heeft met deze
medewerker gesproken over de vragen die u heeft gesteld bij uw Woo verzoek en
welk vervolg mijn ministerie heeft gegeven aan de brief van de AP van 31 mei
2021. U heeft bij dit gesprek aangegeven dat u nog graag informatie ontvangt
over de (concept-)DPIA’s, voor zover het gaat om versies die zijn gedeeld met
externen, en de onderdelen van de overeenkomsten waarin het gaat om het
onderwerp privacy.
De ontvangst van uw verzoek is schriftelijk bevestigd per brief op 13 juni 2022
met het kenmerknummer 4058187.
Bij brief van 27 juni 2022, met kenmerknummer 4077147, heeft u bericht
ontvangen dat de beoordeling van uw verzoek is verdaagd tot 12 juli 2022.
Bij e-mail van 3 augustus 2022 heeft u mijn ministerie in gebreke gesteld.
Bij brief van 15 augustus 2022, met kenmerknummer 4160708, heeft u bericht
ontvangen dat mijn ministerie uw ingebrekestelling heeft ontvangen en dat de
betrokken belanghebbende, namelijk Google, is gevraagd binnen twee weken
diens mening te geven over de voorgenomen openbaarmaking van de door u
gevraagde informatie.
De belanghebbende heeft aangegeven niet binnen de gestelde termijn een
zienswijze te kunnen geven. Op 22 augustus 2022 heeft een van mijn
P agina 1 van 6medewerkers u hierover gemaild. Bij deze mail is een voorlopige inventarislijst Directie Wetgeving en
meegestuurd met de links naar de reeds openbare documenten. Juridische Zaken
Sector Juridische Zaken en
Wetgevingsbeled
Bij e-mail van 19 september 2022 heeft u om een laatste stand van zaken
gevraagd. Bij e-mail van 19 september 2022 heeft een van mijn medewerkers Datum
aangegeven dat de besluitvorming langer duurt dan voorzien. 24 oktober 2022
Ons kenmerk
Bij e-mail van 5 oktober 2022 heeft u mijn ministerie nogmaals in gebreke 4260325
gesteld vanwege het uitblijven van een besluit over de overeenkomst met Google.
Bij brief van 10 oktober 2022, ontvangen op 11 oktober 2022 ontving ik bericht
van de Rechtbank Zeeland-West-Brabant dat u beroep heeft ingesteld vanwege
het niet tijdig beslissen op uw verzoek.
De behandeling van uw verzoek heeft – onder meer vanwege de uitgestelde
termijnen voor de zienswijze – langer geduurd dan de wettelijke termijn. Hiervoor
bied ik u mijn verontschuldigingen aan.
1. Wettelijk kader
Ik behandel uw verzoek als een verzoek op grond van de Wet open overheid
(Woo). De relevante artikelen uit de Woo kunt u vinden in bijlage 1 bij deze brief.
2. Inventarisatie documenten
Op basis van uw verzoek en het gesprek van 10 juni 2022 hebben betrokken
medewerkers van mijn ministerie gezocht naar de DPIA’s en de overeenkomst
waar u om heeft gevraagd.
Bij deze inventarisatie zijn vijf documenten aangetroffen. Deze documenten zijn
genoemd in de inventarislijst in bijlage 2 bij deze brief. In deze brief wordt vanaf
nu verwezen naar de nummers op de inventarislijst, zodat voor u duidelijk is wat
ik per document heb besloten en waarom ik dit heb besloten.
Reeds openbare documenten
De Woo is niet van toepassing op documenten die al openbaar zijn. Vier
documenten zijn reeds openbaar en staan op de inventarislijst als zodanig
aangemerkt. Op de inventarislijst staat ook aangegeven waar u deze documenten
kunt vinden.
Informatie die valt buiten de reikwijdte van uw verzoek
U heeft in uw verzoek aangegeven over welke aangelegenheid u informatie wilt
ontvangen. Document nummer drie gaat gedeeltelijk niet over het onderwerp
privacy waar uw verzoek op ziet. In de overeenkomst met Google wordt namelijk
ook een groot aantal andere onderwerpen dan privacy geregeld. Deze informatie
valt daarom buiten de reikwijdte van uw verzoek en heb ik daarom uit de
documenten verwijderd.
Pagina 2 van 63. Zienswijzen Directie Wetgeving en
Juridische Zaken
Sector Juridische Zaken en
In de brief van 15 augustus 2022, met kenmerknummer 4160708, heb ik u laten Wetgevingsbeled
weten dat de betrokken belanghebbende is gevraagd diens mening te geven over
de voorgenomen openbaarmaking van de door u gevraagde informatie. De Datum
mening van de betrokken belanghebbende heb ik in mijn belangenafweging 24 oktober 2022
meegenomen.
Ons kenmerk
4260325
4. Algemene toelichting
In uw verzoek over Google Cloud en het gebruik van Google Workspace heeft u
met name benoemd dat u meer informatie wil ontvangen over hoe is omgegaan
met de risico’s zoals gesignaleerd door de Autoriteit Persoonsgegevens (hierna:
AP) en de risico’s waarvan de AP beoordeling en bespreking heeft onthouden.
In het gesprek op 10 juni 2022 is toegelicht dat de betrokken medewerkers van
mijn ministerie na het advies van de AP aan de slag zijn gegaan om de toen
bestaande risico’s te mitigeren. Dit blijkt ook uit de DPIA die daarna is
gepubliceerd. Aangezien de risico’s zijn gemitigeerd, is het niet noodzakelijk om
een nieuw advies in te winnen van de AP.
Hierbij wil ik nog nader toelichten dat er specifieke maatwerk-afspraken zijn
gemaakt tussen de Staat en Google over de reikwijdte van de instructie in
verband met de verwerking van persoonsgegevens. Er is tevens afgesproken
welke verwerkingen Google niet mag uitvoeren. Aanvullend is rekening gehouden
met de verschillende rollen die Google inneemt bij de verwerking van
persoonsgegevens. Ten aanzien van alle van toepassing zijnde rollen zijn
additionele afspraken gemaakt. Daarmee is in de volle breedte scherp afgebakend
wat Google wel en niet mag inzake de verwerking van persoonsgegevens.
Omtrent de locatie van opgeslagen data zijn aanvullende waarborgen toegevoegd.
Rondom audits zijn ook aanvullende afspraken gemaakt. Daarbij zijn ook nadere
procedure-afspraken uitgewerkt om dit proces te faciliteren. Er is kortom
nauwgezet bekeken hoe risico’s gemitigeerd kunnen worden.
5. Besluit
Ik besluit document met nummer drie – voor zover het valt onder de reikwijdte
van uw Woo-verzoek – gedeeltelijk openbaar te maken. Ik licht dit hieronder toe.
6. Overwegingen
Als eerste wil ik u wijzen op het volgende.
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in artikel 1.1. van de Woo. Dit is
een belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
Pagina 3 van 6wanneer ik informatie aan u verstrek, het openbaar is voor een ieder. De Woo is Directie Wetgeving en
n iet van toepassing op informatie die al openbaar is. Juridische Zaken
Sector Juridische Zaken en
Wetgevingsbeled
Algemene uitgangspunten bij toetsing aan de uitzonderingsgronden
Datum
De toetsing aan de uitzonderingsgronden verloopt als volgt. Eerst kijk ik of een 24 oktober 2022
van de uitzonderingsgronden speelt. Dat doe ik meestal per alinea, soms per zin.
Ons kenmerk
Vervolgens kijk ik wat voor soort uitzonderingsgrond het is. Als het een absolute 4260325
uitzonderingsgrond is, mag ik de informatie niet verstrekken. Als het een relatieve
uitzonderingsgrond is, moet ik een afweging maken tussen het algemene belang
van openbaarheid en het specifieke belang dat de uitzonderingsgrond beschermt.
Daarbij weegt het belang van openbaarheid zwaar. Als ik informatie weiger, moet
ik goed motiveren waarom ik dat doe. Dat geldt nog sterker als de informatie
ouder dan vijf jaar is.
Wanneer het gaat om informatie waar belangen van anderen bij betrokken zijn,
moet ik hen de mogelijkheid geven om een zienswijze in te dienen. Dit betekent
dat zij hun mening kunnen geven over of de informatie wel of niet openbaar
gemaakt moet worden. Het is uiteindelijk aan mij om te beslissen of ik de
informatie openbaar maak.
Absolute weigeringsgrond: Bedrijfs- en fabricagegegevens
Op grond van artikel 5.1, eerste lid, aanhef en onder c, van de Woo mag ik geen
informatie openbaar maken als het gaat om bedrijfs- en fabricagegegevens die in
vertrouwen aan de overheid zijn medegedeeld. De vertrouwelijkheid van de
informatie die aan de overheid is verstrekt, kan bijvoorbeeld blijken uit een
expliciete verklaring. Het is ook mogelijk dat de vertrouwelijkheid door de
verstrekker mocht worden aangenomen. Uit het document zelf en uit een
geheimhoudingsovereenkomst blijkt in dit geval dat de informatie in vertrouwen is
gedeeld met de overheid.
Het gaat verder bij deze weigeringsgrond om gegevens waaruit informatie kan
worden afgelezen of afgeleid over de technische bedrijfsvoering, het
productieproces, de afzet van producten of de afnemers of leveranciers. Ook
financiële gegevens kunnen als bedrijfs- en fabricagegegevens worden
aangemerkt.
De informatie waar u om heeft gevraagd gaat onder andere over de (technische)
bedrijfsvoering en werkwijze van Google. Deze informatie is verstrekt om te
komen tot maatwerkafspraken, wat nodig was vanwege de specifieke eisen die
gelden voor overheidsdiensten. De afspraken opgenomen in de overeenkomst
geven inzicht in de keuzes die Google heeft gemaakt ten behoeve van het komen
tot een overeenkomst. Voorts zou openbaarmaking van de informatie inzicht
geven in de bedrijfsvoering, beveiliging en -strategieën van Google. De passages
bevatten onderhandelde specificaties hoe het product Google Cloud mag worden
gebruikt, welke wijzigen Google doorvoert in bedrijfs- en fabricageprocessen en
welke informatie Google verzamelt en genereert. Uit die informatie die is
opgenomen is de overeenkomst, kan worden afgeleid onder welke voorwaarden
partijen bereid waren te contracteren. Derden kunnen deze informatie gebruiken
om hun onderhandelingspositie af te stemmen. Ook zouden andere bedrijven hun
Pagina 4 van 6voordeel kunnen doen met het inzicht in strategieën en wijze van bedrijfsvoering Directie Wetgeving en
van Google. Juridische Zaken
Sector Juridische Zaken en
Wetgevingsbeled
Ik zal deze informatie daarom niet openbaar maken. Op de inventarisatielijst is de
toepassing van deze uitzonderingsgrond aangegeven met de aanduiding “5.1.1.c”. Datum
24 oktober 2022
7. Wijze van openbaarmaking en publicatie
Ons kenmerk
4260325
Dit besluit wordt op www.rijksoverheid.nl gepubliceerd.
Een kopie van dit besluit verzend ik naar de derde-belanghebbende.
8. Vragen
Als u vragen heeft over de afhandeling van uw verzoek, dan kunt u contact
opnemen met de hierboven genoemde contactpersoon. Voor meer informatie over
de Woo-procedure, kunt u kijken op Wet open overheid (Woo) | Rijksoverheid.nl.
Hoogachtend,
De Minister van Justitie en Veiligheid,
namens deze
Strategisch raadadviseur/Coördinator
juridische procedures
Sector Juridische Zaken en Wetgevingsbeleid
Bezwaarclausule
Tegen dit besluit kunt u binnen zes weken na de dag waarop dit besluit is bekend
gemaakt een bezwaarschrift indienen. Het bezwaarschrift moet door de indiener
zijn ondertekend en bevat ten minste zijn naam en adres, de dagtekening, een
omschrijving van het besluit waartegen het bezwaar is gericht en de gronden
waarop het bezwaar berust. Dit bezwaarschrift moet worden gericht aan: de
Minister van Justitie en Veiligheid, t.a.v. Directie Wetgeving en Juridische Zaken,
Sector Juridische Zaken en Wetgevingsbeleid, Postbus 20301, 2500 EH Den Haag.
Pagina 5 van 6Bijlage 1 – Relevante artikelen uit de Woo Directie Wetgeving en
Juridische Zaken
Sector Juridische Zaken en
Artikel 4.1 Verzoek Wetgevingsbeled
1. Eenieder kan een verzoek om publieke informatie richten tot een
bestuursorgaan of een onder verantwoordelijkheid van een bestuursorgaan Datum
werkzame instelling, dienst of bedrijf. In het laatste geval beslist het 24 oktober 2022
verantwoordelijke bestuursorgaan op het verzoek.
Ons kenmerk
(..) 4260325
3. De verzoeker behoeft bij zijn verzoek geen belang te stellen.
4. De verzoeker vermeldt bij zijn verzoek de aangelegenheid of het daarop
betrekking hebbende document, waarover hij informatie wenst te ontvangen.
5. Indien een verzoek te algemeen geformuleerd is, verzoekt het bestuursorgaan
binnen twee weken na ontvangst van het verzoek de verzoeker om het verzoek te
preciseren en is het de verzoeker daarbij behulpzaam.
(..)
7. Een verzoek om informatie wordt ingewilligd met inachtneming van het
bepaalde in hoofdstuk 5.
(…)
Artikel 4.4 Termijn
1. Het bestuursorgaan beslist op het verzoek om informatie zo spoedig mogelijk,
doch uiterlijk binnen vier weken gerekend vanaf de dag na die waarop het
verzoek is ontvangen.
2. Het bestuursorgaan kan de beslissing voor ten hoogste twee weken verdagen,
indien de omvang of de gecompliceerdheid van de informatie een verlenging
rechtvaardigt. Van de verdaging wordt voor de afloop van de eerste termijn
schriftelijk gemotiveerd mededeling gedaan aan de verzoeker.
3. Onverminderd artikel 4:15 van de Algemene wet bestuursrecht wordt de
termijn voor het geven van een beschikking opgeschort gerekend vanaf de dag na
die waarop het bestuursorgaan de verzoeker meedeelt dat toepassing is gegeven
aan artikel 4:8 van de Algemene wet bestuursrecht, tot en met de dag waarop
door de belanghebbende of belanghebbenden een zienswijze naar voren is
gebracht of de daarvoor gestelde termijn ongebruikt is verstreken.
4. Indien de opschorting, bedoeld in het derde lid, eindigt, doet het
bestuursorgaan daarvan zo spoedig mogelijk mededeling aan de verzoeker, onder
vermelding van de termijn binnen welke de beschikking alsnog moet worden
gegeven.
(..)
6. Indien het bestuursorgaan heeft besloten informatie te verstrekken die
rechtstreeks betrekking heeft op een derde of die van een derde afkomstig is,
deelt het bestuursorgaan dit besluit gelijktijdig mede aan deze derde.
(…)
Artikel 5.1 Uitzonderingen
1. Het openbaar maken van informatie ingevolge deze wet blijft achterwege voor
zover dit:
(..)
c. bedrijfs- en fabricagegegevens betreft die door natuurlijke personen of
rechtspersonen vertrouwelijk aan de overheid zijn meegedeeld;
(…)
Pagina 6 van 6