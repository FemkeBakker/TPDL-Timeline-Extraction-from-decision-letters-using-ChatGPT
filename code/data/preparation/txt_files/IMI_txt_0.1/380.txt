File id: 380 File title: wob-onderzoek-witwassen-abnamro.pdf.
> Retouradres Postbus 20201 2500 EE Den Haag
Directie Juridische Zaken
Korte Voorhout 7
2511 CW Den Haag
Postbus 20201
2500 EE Den Haag
www.rijksoverheid.nl
Inlichtingen
wooverzoekendjz@minfin.nl
www.minfin.nl
Ons kenmerk
2022-0000211843
Uw brief (kenmerk)
29 april 2021
Datum 25 augustus 2022
Bijlagen
Betreft Besluit op uw Wob-verzoek inzake het onderzoek van A – Relevante artikelen Woo
het OM en de FIOD naar nalatigheden bij het voorkomen B – Transponeringstabel Wob- Woo
C – Inventarislijst
van witwassen door ABN Amro
D - Documenten
Geachte,
In uw verzoek van 29 april 2021, door mij ontvangen op 6 mei 2021, heeft u
met een beroep op de Wet openbaarheid van bestuur (hierna: Wob)
verzocht om informatie over het onderzoek van het Openbaar Ministerie (hierna:
OM) en de FIOD naar nalatigheden bij het voorkomen van witwassen door ABN
Amro en de daaropvolgende schikking tussen beide partijen.
U vraagt documenten over “de rol van het departement van het Ministerie van
Financiën (en haar adviseurs), de feiten en de overwegingen in dit dossier.”
U heeft verzocht om:
• Alle correspondentie en data (zowel schriftelijk als digitaal als wel
verslagen van telefonische gesprekken en agenda's van afspraken)
binnen het ministerie van Financiën en met andere departementen,
betrekking hebbende op het onderzoek en de uitkomsten van het OM
naar nalatigheden bij het voorkomen van witwassen door ABN Amro en
de daaropvolgende schikking. Het gaat om de periode van 1 juli 2016 tot
en met 26 april 2021.
• Alle correspondentie en data (zowel schriftelijk als digitaal als wel
verslagen van telefonische gesprekken en agenda's) van het ministerie
van Financiën met (vertegenwoordigers van) ABN Amro, betrekking
hebbende op het onderzoek en de uitkomsten van het OM naar
nalatigheden bij het voorkomen van witwassen door ABN Amro en de
daaropvolgende schikking. Het gaat om de periode van 1 juli 2016 tot en
met 26 april 2021.
• Alle data (zowel schriftelijk als digitaal als wel verslagen van telefonische
gesprekken en agenda's) van het ministerie van Financiën met partijen
anders dan de Rijksoverheid en (vertegenwoordigers van) ABN Amro,
betrekking hebbende op het onderzoek en de uitkomsten van het OM
naar nalatigheden bij het voorkomen van witwassen door ABN Amro en
de daaropvolgende schikking. Het gaat om de periode van 1 juli 2016 tot
en met 26 april 2021.
Pagina 1 van 10Directie Juridische Zaken
Ons kenmerk
2022-0000211843
U heeft uw verzoek om openbaarmaking van informatie gedaan op grond van de
Wob. Vanaf 1 mei 2022 is de Wob vervangen door de Wet open overheid (hierna:
Woo). De Woo kent geen overgangsrecht, dit betekent dat vanaf 1 mei de Woo
geldt. U ontvangt dan ook een besluit op grond van de Woo.
De ontvangst van uw verzoek heb ik u schriftelijk bevestigd bij brief van 10 mei
2021, met kenmerk 2021-0000091558. In deze brief is de beslistermijn met vier
weken verdaagd.
Op 19 mei 2021 heeft u met enkele medewerkers van mijn ministerie gesproken
over de inhoud van uw Wob-verzoek. U gaf aan met name op zoek te zijn naar de
wijze waarop mijn ministerie bij dit onderzoek betrokken is geweest. Daarop is
aangegeven dat Financiën geen inhoudelijke betrokkenheid bij het onderzoek
door het OM heeft gehad. Tijdens dit gesprek bent u tevens gewezen op het
besluit van 3 juni 2020 met kenmerk 2020-0000046183.1 Een deel van de door u
gevraagde informatie is al met dat besluit openbaar gemaakt.
Het is helaas niet gelukt om binnen de wettelijke termijn op uw Wob-verzoek te
beslissen. Hiervoor bied ik u mijn excuses aan.
Besluit
Ik besluit de door u gevraagde informatie gedeeltelijk openbaar te maken. Per
document is op de inventarislijst aangegeven welke uitzonderingsgronden zijn
toegepast.
Inventarisatie documenten
Op basis van uw verzoek heb ik gezocht in de digitale archiefsystemen en e-mail
inboxen van betrokken medewerkers.
Bij deze inventarisatie zijn meerdere documenten aangetroffen. Deze documenten
zijn genoemd in de inventarislijst in bijlage C bij deze brief. Ik verwijs u naar de
inventarislijst waarop u kunt zien wat ik per document heb besloten en welke
weigeringsgronden ik heb toegepast.
De Woo is niet van toepassing op documenten die al openbaar zijn. Een aantal
documenten is reeds openbaar en staat op de inventarislijst als zodanig
aangemerkt. Op de inventarislijst staat ook aangegeven waar u deze documenten
kunt vinden.
U heeft in uw verzoek aangegeven dat u informatie wilt ontvangen over de rol
van het departement van het Ministerie van Financiën (en haar adviseurs), de
feiten en de overwegingen in dit dossier. Enkele aangetroffen documenten gaan
niet volledig over het door u verzochte onderwerp of verwijzen naar documenten
die buiten de reikwijdte van uw verzoek vallen. Deze passages heb ik in de
1 https://www.rijksoverheid.nl/documenten/wob-verzoeken/2020/06/03/besluit-wob-verzoek-abn-amro-en-wwft
Pagina 2 van 10Directie Juridische Zaken
Ons kenmerk
2022-0000211843
documenten daarom onleesbaar gemaakt onder vermelding van “buiten reikwijdte
verzoek”. Om welke documenten het gaat, heb ik eveneens aangegeven op de
inventarislijst.
Zienswijzen
Bij de openbaarmaking van diverse documenten spelen belangen van derden een
rol. Deze derde-belanghebbenden zijn vooraf gevraagd om hun mening te geven
over de voorgenomen wijze van openbaarmaking van de documenten.
Diverse derde-belanghebbenden stemmen niet in met openbaarmaking.
De zienswijzen van deze derde-belanghebbenden heb ik in mijn
belangenafweging meegenomen. Ik volg de derde-belanghebbenden gedeeltelijk.
Per weigeringsgrond licht ik dit hieronder nader toe.
Een derde-belanghebbende maakt bezwaar tegen openbaarmaking van een
bedrijfsnaam, omdat dit een projectnaam is en daarom buiten de reikwijdte van
het verzoek valt. Ik volg deze zienswijze echter niet, omdat dit bedrijf wordt
genoemd in de berichtgevingen over (het onderzoek naar) ABN Amro en het
daarmee dus gaat om reeds bekende en openbare informatie.
Daarnaast maakt een andere derde-belanghebbende bezwaar tegen
openbaarmaking van enkele passages, die bedrijfsvertrouwelijk informatie zouden
bevatten. Ik volg deze zienswijze ook niet. De reden hiervoor is het feit dat de
partij om wie het hier gaat, geen bezwaar kenbaar heeft gemaakt tegen de
openbaarmaking van de gegevens. Omdat de gegevens afkomstig zijn van deze
andere partij, zie ik geen reden om de zienswijze van de derde-belanghebbende
op dit punt te volgen. Tevens is mij verzocht enkele aanvullende
persoonsgegevens te lakken, die zien op functienamen van natuurlijke personen.
Ik volg deze zienswijze en heb deze persoonsgegevens onleesbaar gemaakt.
Wettelijk kader
Ik behandel uw verzoek als een verzoek op grond van de Wet open overheid
(Woo). De relevante artikelen uit de Woo kunt u vinden in bijlage A bij deze brief.
Overwegingen
Als eerste wil ik u wijzen op het volgende.
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in het artikel 1.1. van de Woo.
Dit is een belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder.
Pagina 3 van 10Directie Juridische Zaken
Ons kenmerk
2022-0000211843
In de inventarislijst en op de documenten heb ik opgenomen welke
uitzonderingsgronden van toepassing zijn.
Transponeringstabel
De beoordeling van de documenten was afgerond vóór 1 mei 2022 en heeft
daarom nog plaatsgevonden op grond van de Wob. Dit brengt met zich mee dat
de aanduiding van de toegepaste uitzonderingsgronden in bijlage C en D afwijken
van de motivering in het besluit. Ter bevordering van de leesbaarheid heb ik in
bijlage B een transponeringstabel opgenomen, waarin de uitzonderingsgronden
op basis van de Wob en de Woo staan omschreven.
De eerbiediging van de persoonlijke levenssfeer (artikel 5.1, tweede lid, aanhef
en onder e, van de Woo
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. Het gaat om
persoonsgegevens die (indirect) te herleiden zijn tot een persoon zoals namen, e-
mailadressen, telefoonnummers en functienamen. Bij bepaalde passages uit
bepaalde documenten is dit het geval. Ik vind het in dit geval belangrijk dat de
identiteit van betrokkenen niet bekend wordt omdat dit zijn of haar privacy kan
schenden. Dat vind ik niet wenselijk. Daarom maak ik deze persoonsgegevens
niet openbaar.
In diverse documenten staan ook persoonsgegevens van ambtenaren. Het gaat
om gegevens die herleidbaar zijn tot een persoon, zoals onder meer namen, e-
mailadressen, functienamen en telefoonnummers. In het kader van goed
werkgeverschap vind ik dat het belang van privacy zwaarder moet wegen dan het
belang van openbaarheid. Dit ter bescherming van de privacy van de betrokken
ambtenaren. Daarbij weegt mee dat het hier niet gaat om het opgeven van een
naam aan een individuele burger die met een ambtenaar in contact treedt, maar
om openbaarmaking op grond van de Woo.
Waar van toepassing heb ik deze informatie onleesbaar gemaakt onder
vermelding van: 10.2.e Wob. Dit kunt u lezen als artikel 5.1, tweede lid, aanhef
en onder e, van de Woo.
Het belang van het goed functioneren van de Staat, andere publiekrechtelijke
lichamen of bestuursorganen (artikel 5.1, tweede lid, aanhef en onder i, van de
Woo)
Op grond van artikel 5.1, tweede lid, aanhef en onder i, van de Woo kan ik geen
informatie openbaar maken wanneer dit het goed functioneren van de Staat of
andere overheden schaadt en dit belang zwaarder weegt dan het belang van
openbaarheid. In bepaalde passages in diverse documenten staat informatie die
het functioneren van de Staat of andere overheden in gevaar zou kunnen
brengen.
Pagina 4 van 10Directie Juridische Zaken
Ons kenmerk
2022-0000211843
Het gaat onder andere om een document dat informatie bevat over bepaalde
opvattingen van bewindspersonen. Deze informatie heeft betrekking op de
communicatie naar aanleiding van de transactie. Het openbaar maken van de
opvattingen van individuele bewindspersonen, kan de eenheid van het
regeringsbeleid in gevaar brengen. Het is belangrijk dat bewindspersonen vrij met
elkaar kunnen spreken. Om deze reden wordt informatie over de opvattingen van
individuele bewindspersonen binnen het kabinet niet openbaar. Openbaarmaking
van passages uit dit document acht ik daarom schadelijk voor het goed
functioneren van de Staat. Ik maak deze informatie dan ook niet openbaar en
weeg het belang van het goed functioneren van de Staat zwaarder dan het belang
van openbaarheid. Waar van toepassing heb ik de informatie onleesbaar gemaakt
onder vermelding van 10.2.g. Dit kunt u lezen als artikel 5.1, tweede lid, aanhef
en onder i, van de Woo.
Daarnaast bevatten enkele documenten informatie met verwijzingen naar interne
wachtwoorden en conference call nummers. Het belang bij het voorkomen van
oneigenlijk gebruik van deze informatie, weeg ik hier zwaarder dan het algemene
belang van openbaarmaking. Het openbaar maken van deze informatie heeft
tevens geen meerwaarde in het licht van een goede en democratische
bestuursvoering. Ik maak deze informatie dus niet openbaar. Waar van
toepassing heb ik deze informatie onleesbaar gemaakt onder vermelding van:
10.2.g. Dit kunt u lezen als artikel 5.1, tweede lid, aanhef en onder i, van de
Woo.
Persoonlijke beleidsopvattingen in een document voor intern beraad (artikel 5.2,
eerste lid, van de Woo)
Uitgangspunt van de Woo is dat overheidsinformatie openbaar is. Dit geldt in
principe ook voor documenten opgesteld voor intern beraad. Intern beraad is het
overleg tussen ambtenaren binnen een bestuursorgaan, of binnen een kring van
bestuursorganen die gezamenlijk verantwoordelijk zijn voor een bestuurlijke
aangelegenheid. Documenten die bestemd zijn voor intern beraad kunnen
persoonlijke beleidsopvattingen bevatten. Dat is hier ook het geval. Ten aanzien
van de openbaarmaking van deze persoonlijke beleidsopvattingen geldt het
volgende. Op grond van artikel 5.2, eerste lid, van de Woo worden persoonlijke
beleidsopvattingen in documenten die bestemd zijn voor intern beraad niet
openbaar gemaakt. Persoonlijke beleidsopvattingen zijn ambtelijke adviezen,
meningen, visies, standpunten en overwegingen ten behoeve van intern beraad.
Persoonlijke beleidsopvattingen zijn niet: feiten, prognoses, beleidsalternatieven,
de gevolgen van een bepaald beleidsalternatief of andere onderdelen met een
overwegend objectief karakter.
Op grond van artikel 5.2, tweede lid, van de Woo kan ik besluiten informatie te
geven over persoonlijke beleidsopvattingen als ik dat in het belang acht van een
goede en democratische bestuursvoering. Deze informatie wordt dan gegeven in
geanonimiseerde vorm, tenzij degenen die deze opvattingen hebben geuit of
hiermee hebben ingestemd vinden dat de informatie wel herleidbaar is tot hen. Ik
acht het in dit geval in het belang van een goede en democratische
Pagina 5 van 10Directie Juridische Zaken
Ons kenmerk
2022-0000211843
bestuursvoering om de persoonlijke beleidsopvattingen in diverse documenten
toch openbaar te maken. De reden hiervoor is het feit dat berichtgevingen over
het onderzoek en de transactie onderdeel hebben uitgemaakt van een
maatschappelijke discussie.
Wijze van openbaarmaking
De documenten die (gedeeltelijk) openbaar worden, worden samen met deze
brief digitaal aan u toegezonden.
Plaatsing op internet
Dit besluit en de documenten die voor iedereen (gedeeltelijk) openbaar worden,
worden op www.rijksoverheid.nl gepubliceerd.
Een kopie van dit besluit verzend ik naar de derde-belanghebbenden.
Vragen
Als u vragen heeft over de afhandeling van uw verzoek, dan kunt u contact
opnemen met de behandelaar van uw verzoek via wooverzoekendjz@minfin.nl .
Voor meer informatie over de Woo-procedure, kunt u kijken op
https://www.rijksoverheid.nl/onderwerpen/wet-open-overheid-woo.
Hoogachtend,
DE MINISTER VAN FINANCIEN,
namens deze,
b/a
mr. M.S. Bogtstra
De directeur Juridische Zaken
Deze brief is een besluit in de zin van de Algemene wet bestuursrecht. Op grond
van die wet kunt u tegen dit besluit binnen zes weken na de dag waarop dit
besluit is bekendgemaakt een bezwaarschrift indienen. Het bezwaarschrift moet
worden gericht aan de minister van Financiën, ter attentie van de Directie
Juridische Zaken, Postbus 20201, 2500 EE Den Haag. Het bezwaarschrift dient te
worden ondertekend en dient ten minste het volgende te bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaar zich richt;
d. een opgave van de redenen waarom u zich met het besluit niet kunt verenigen.
Pagina 6 van 10Directie Juridische Zaken
Ons kenmerk
2022-0000211843
Bijlage A – Relevante artikelen uit de Woo
Artikel 1.1
Eenieder heeft recht op toegang tot publieke informatie zonder daartoe een
belang te hoeven stellen, behoudens bij deze wet gestelde beperkingen.
Artikel 5.1
1. Het openbaar maken van informatie ingevolge deze wet blijft achterwege voor
zover dit:
a) de eenheid van de Kroon in gevaar zou kunnen brengen;
b) de veiligheid van de Staat zou kunnen schaden;
c) bedrijfs- en fabricagegegevens betreft die door natuurlijke personen of
d) rechtspersonen vertrouwelijk aan de overheid zijn meegedeeld;
e) persoonsgegevens betreft als bedoeld in paragraaf 3.1 onderscheidenlijk
paragraaf 3.2 van de Uitvoeringswet Algemene verordening
gegevensbescherming, tenzij de betrokkene uitdrukkelijk toestemming
heeft gegeven voor de openbaarmaking van deze persoonsgegevens of
deze persoonsgegevens kennelijk door de betrokkene openbaar zijn
gemaakt;
f) nummers betreft die dienen ter identificatie van personen die bij wet of
algemene maatregel van bestuur zijn voorgeschreven als bedoeld in
artikel 46 van de Uitvoeringswet Algemene verordening
gegevensbescherming, tenzij de verstrekking kennelijk geen inbreuk op
de levenssfeer maakt.
2. Het openbaar maken van informatie blijft eveneens achterwege voor zover het
belang daarvan niet opweegt tegen de volgende belangen:
a) de betrekkingen van Nederland met andere landen en staten en met
internationale organisaties;
b) de economische of financiële belangen van de Staat, andere
publiekrechtelijke
c) lichamen of bestuursorganen, in geval van milieu-informatie slechts voor
zover de informatie betrekking heeft op handelingen met een
vertrouwelijk karakter;
d) de opsporing en vervolging van strafbare feiten;
e) de inspectie, controle en toezicht door bestuursorganen;
f) de eerbiediging van de persoonlijke levenssfeer;
g) de bescherming van andere dan in het eerste lid, onderdeel c, genoemde
h) concurrentiegevoelige bedrijfs- en fabricagegegevens;
i) de bescherming van het milieu waarop deze informatie betrekking heeft;
j) de beveiliging van personen en bedrijven en het voorkomen van
sabotage;
k) het goed functioneren van de Staat, andere publiekrechtelijke lichamen of
l) bestuursorganen.
3. Indien een verzoek tot openbaarmaking op een van de in het tweede lid
genoemde gronden wordt afgewezen, bevat het besluit hiervoor een
uitdrukkelijke motivering.
4. Openbaarmaking kan tijdelijk achterwege blijven, indien het belang van de
Pagina 7 van 10Directie Juridische Zaken
Ons kenmerk
2022-0000211843
geadresseerde van de informatie om als eerste kennis te nemen van de
informatie dit kennelijk vereist. Het bestuursorgaan doet mededeling aan de
verzoeker van de termijn waarbinnen de openbaarmaking alsnog zal geschieden.
5. In uitzonderlijke gevallen kan openbaarmaking van andere informatie dan
milieu-informatie voorts achterwege blijven indien openbaarmaking onevenredige
benadeling toebrengt aan een ander belang dan genoemd in het eerste of tweede
lid en het algemeen belang van openbaarheid niet tegen deze benadeling
opweegt. Het bestuursorgaan baseert een beslissing tot achterwege laten van de
openbaarmaking van enige informatie op deze grond ten aanzien van dezelfde
informatie niet tevens op een van de in het eerste of tweede lid genoemde
gronden.
6. Het openbaar maken van informatie blijft in afwijking van het eerste lid,
onderdeel c, in geval van milieu-informatie eveneens achterwege voor zover
daardoor het in het eerste lid, onderdeel c, genoemde belang ernstig geschaad
wordt en het algemeen belang van openbaarheid van informatie niet opweegt
tegen deze schade.
7. Het eerste en tweede lid zijn niet van toepassing op milieu-informatie die
betrekking heeft op emissies in het milieu.
Artikel 5.2
1. In geval van een verzoek om informatie uit documenten, opgesteld ten
behoeve van intern beraad, wordt geen informatie verstrekt over daarin
opgenomen persoonlijke beleidsopvattingen. Onder persoonlijke
beleidsopvattingen worden verstaan ambtelijke adviezen, visies, standpunten en
overwegingen ten behoeve van intern beraad, niet zijnde feiten, prognoses,
beleidsalternatieven, de gevolgen van een bepaald beleidsalternatief of
andere onderdelen met een overwegend objectief karakter.
2. Het bestuursorgaan kan over persoonlijke beleidsopvattingen met het oog op
een goede en democratische bestuursvoering informatie verstrekken in niet tot
personen herleidbare vorm. Indien degene die deze opvattingen heeft geuit of
zich erachter heeft gesteld, daarmee heeft ingestemd, kan de informatie in tot
personen herleidbare vorm worden verstrekt.
3. Onverminderd het eerste en tweede lid wordt uit documenten opgesteld ten
behoeve van formele bestuurlijke besluitvorming door een minister, een
commissaris van de Koning, Gedeputeerde Staten, een gedeputeerde, het college
van burgemeester en wethouders, een burgemeester en een wethouder,
informatie verstrekt over persoonlijke beleidsopvattingen in niet tot personen
herleidbare vorm, tenzij het kunnen voeren van intern beraad onevenredig
wordt geschaad.
4. In afwijking van het eerste lid wordt bij milieu-informatie het belang van de
bescherming van de persoonlijke beleidsopvattingen afgewogen tegen het belang
van openbaarmaking. Informatie over persoonlijke beleidsopvattingen kan
worden verstrekt in niet tot personen herleidbare vorm. Indien degene die deze
opvattingen heeft geuit of zich erachter heeft gesteld, daarmee heeft ingestemd,
kan de informatie in tot personen herleidbare vorm worden verstrekt.
Pagina 8 van 10Directie Juridische Zaken
Ons kenmerk
2022-0000211843
Bijlage B – Transponeringstabel Wob-Woo
Uitzonderingsgrond in de Wet Uitzonderingsgrond in de Wet open
openbaarheid van bestuur overheid (artikel/code)
(artikel/code)
1. Eenheid van de Kroon (10.1.a) Eenheid van de Kroon (5.1.1.a)
2. Veiligheid van de Staat (10.1.b) Veiligheid van de Staat (5.1.1.b)
3. Vertrouwelijk verstrekte bedrijfs- Vertrouwelijk verstrekte bedrijfs- en
en fabricagegegevens fabricagegegevens (uitgezonderd
(uitgezonderd milieu-informatie) milieu-informatie) (5.1.1.c)
(10.1.c)
4. Bijzondere persoonsgegevens 1. Bijzondere persoonsgegevens
(10.1.d) (5.1.1.d)
2. Nationale identificatienummers
(5.1.1.e)
5. Internationale betrekkingen Internationale betrekkingen (5.1.2.a)
(10.2.a)
6. I. Economische of financiële Economische of financiële belangen van
belangen van de staat (10.2.b) de staat (5.1.2.b)
II. Economische of financiële
belangen van de Staat met een
vertrouwelijk karakter (milieu-
informatie) (10.5)
7. Opsporing en vervolging van Opsporing en vervolging van strafbare
strafbare feiten (10.2.c) feiten (5.1.2.c)
8. Inspectie, controle en toezicht Inspectie, controle en toezicht door
door bestuursorganen (10.2.d) bestuursorganen (5.1.2.d)
9. Eerbiediging van de persoonlijke Eerbiediging van de persoonlijke
levenssfeer (10.2.e) levenssfeer (5.1.2.e)
10. Belang van de geadresseerde om Belang van de geadresseerde om als
als eerste kennis te kunnen eerste kennis te kunnen nemen (5.1.4)
nemen (10.2.f)
11. Het voorkomen van onevenredige 1. Bescherming van andere dan
bevoordeling of benadeling vertrouwelijk aan de overheid
(10.2.g) verstrekte concurrentiegevoelige
bedrijfs- en fabricagegegevens
(5.1.2.f)
2. De bescherming van het milieu
waarop deze informatie betrekking
heeft (uitgezonderd milieu-informatie)
(5.1.2.g)
3. De beveiliging van personen of
bedrijven en het voorkomen van
sabotage (uitgezonderd milieu-
informatie) (5.1.2.h)
Pagina 9 van 10Directie Juridische Zaken
Ons kenmerk
2022-0000211843
4. Het goed functioneren van de staat
(…) of bestuursorganen (5.1.2.i)
12. Het voorkomen van onevenredige Het voorkomen van onevenredige
bevoordeling of benadeling bevoordeling of benadeling (5.1.5)
(uitgezonderd milieu-informatie)
(10.2.g)
13. De bescherming van het milieu De bescherming van het milieu waarop
waarop de informatie betrekking de informatie betrekking heeft
heeft (10.7.a) (5.1.2.g)
14. De beveiliging van personen of De beveiliging van personen of
bedrijven en het voorkomen van bedrijven en het voorkomen van
sabotage (milieu-informatie) sabotage (milieu-informatie) (5.1.2.h)
(10.7.b)
15. Niet verstrekken van persoonlijke 1. Is er sprake van persoonlijke
beleidsopvattingen (11.1) beleidsopvattingen in documenten
opgesteld voor formele bestuurlijke
besluitvorming? Verstrekken, tenzij het
voeren van intern beraad onevenredig
wordt geschaad (5.2.3)
2. Wel verstrekken persoonlijke
beleidsopvatting in het kader van goed
en democratisch bestuur (5.2.2)
3. Niet verstrekken van persoonlijke
beleidsopvattingen (5.2.1)
16. Wel verstrekken persoonlijke Wel verstrekken persoonlijke
beleidsopvatting in het kader van beleidsopvatting in het kader van goed
goed en democratisch bestuur en democratisch bestuur (5.2.2)
(11.2)
17. Informatie ouder dan vijf jaar (5.3)
Pagina 10 van 10