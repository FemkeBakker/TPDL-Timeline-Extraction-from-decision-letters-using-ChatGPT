File id: 327 File title: WOB-Beslissing_inclusief_stukken.pdf.
Belastingdienst
Kantoor all
> Postbus III Telefoon
Doorkiesnummer
1111111mr
Datum
8 januari 2022
Uw kenmerk
Kenmerk
Betreft: Beslissing WOB-verzoek
Geachte mevrouw1111.111111=1.,
In een brief van 22 november 2021 is door uw kantoor een WOB-verzoek ingediend. De behandeling
van dat verzoek is aan mij toegewezen.
Met een beroep op de Wet Openbaarheid Bestuur (WOB) is gevraagd om alle
documenten/notities/ memo 's/ intern cursus-materiaal/ beleidsstukken/overige correspondentie
openbaar te maken die betrekking hebben op het beleid rondom de beoordeling van de aftrekbaarheid
van de ten behoeve van het bedrijfsopvolgingstraject gemaakte kosten.
Wettelijk kader
Uitgangspunt van de WOB is dat, in het belang van democratische bestuursvoering, er recht op
openbaarmaking van informatie bestaat, voorzover zulke informatie is neergelegd in documenten over
een bestuurlijke aangelegenheid. Voor stukken die door middel van een WOB-verzoek worden
opgevraagd geldt voorts dat de verstrekte informatie voor eenieder toegankelijk moet zijn en derhalve
gepubliceerd kan worden. Het bestuursorgaan kan openbaarmaking van informatie weigeren als zich
uitzonderingsgronden voordoen zoals genoemd in de artikelen 10 en 11 van de WOB.
Beoordeling van het verzoek
Het verzoek richt zich op informatie over de toepassing van de doorschuifregeling of de bedrijfs-
opvolgingsregeling van artikel 4.17a en artikel 4.17c Wet IB 2001 of de bedrijfsopvolgingsregeling van
artikel 35b Successiewet 1956, in het bijzonder over de aftrekbaarheid van de advieskosten die met
een bedrijfsopvolgingstraject gemoeid gaan.
Er zijn drie documenten aangetroffen die vrijwel voldoen aan de specificaties van dit verzoek.
Weliswaar is geen sprake van beleid, maar de informatie in deze documenten raakt wel de uitvoering
van deze bestuurlijke aangelegenheid en voldoet daardoor aan de criteria die de WOB hanteert. Er is
mijns inziens geen aanleiding om publicatie daarvan te weigeren, behalve dan dat in twee van de drie
documenten enkele gegevens onleesbaar zijn gemaakt. Zie hiervoor de toelichting bij deze beslissing.
Bezoekadres
In uw antwoord datum en kenmerk van deze brief vermelden2
Beslissing
Aan het verzoek wordt tegemoet gekomen. .
Openbaarmaking
De vrijgegeven documenten stuur ik met dit besluit in kopie mee.
Hoogachtend,
De staatssecretaris van Financien,
namens deze,
De directeur van Belastingen GO,
namens deze,
Rechtsmiddelverwrizinq
Deze brief is een besluit in de zin van de Awb. Op grond van die wet kunt u tegen dit besluit
binnen zes weken na de dag waarop dit besluit is bekendgemaakt een bezwaarschrift
indienen. Het bezwaarschrift richt u aan de Staatssecretaris van Financien, ter attentie van
ondergetekende,
Houd rekening met het volgende:
1. Het bezwaarschrift moet door de indiener zijn ondertekend;
2. Het bezwaarschrift bevat tenminste de naam en het adres van de indiener, een omschrijving van
het besluit waartegen het bezwaar is gericht en de gronden waarop het bezwaar rust.
Toelichtinq;
Persoonsgegevens (art. 10, lid 1-d) en eerbiediging van de persoonlijke levenssfeer (art. 10 lid 2-e)
Het verstrekken van informatie blijft achterwege voorzover dit persoonsgegevens betreft en voorzover het
belang van publicatie niet opweegt tegen de eerbiediging van de persoonlijke levenssfeer. Dit doet zich in
de to publiceren documenten als volgt voor:
- Aan het slot van "1. Memo behandeling BOR-advieskosten" is een praktijkvoorbeeld opgenomen.
Dit voorbeeld is herleidbaar naar de concrete (rechts-) personen die het betrof. Dit onderdeel van
het document wordt daarom niet openbaar gemaakt.
- In beide memo's staan de namen van de opstellers. Deze zijn onleesbaar gemaakt.Memo
Voorstel behandeling BOR-advieskosten
Van:
Datum: 20 december 2019
1. Inleiding
Bij de voorbereiding, begeleiding en uitvoering van een bedrijfsopvolging worden kosten gemaakt.
Te denken valt aan kosten van de notaris, de accountant, een belastingadviseur of van een
waarderingsdeskundige. De vraag is hoe met deze kosten fiscaal moet worden omgegaan, specifiek
daar waar het gaat om advieskosten met betrekking tot de bedrijfsopvolgingsfaciliteiten (BOR-
advieskosten). Deze faciliteiten bestaan in de Wet IB 2001 uit een doorschuifregeling als tot een
aanmerkelijk belang (DSR) behorende aandelen worden geschonken of vererven, terwijI in de SW
1956 voor deze gevallen een voorwaardelijke vrijstelling geldt (BOR). Hierna worden deze
faciliteiten tezamen kortweg ook aangeduid als bedrijfsopvolgingsfaciliteit (BOR).
In de praktijk komt het voor dat de kosten die gemoeid zijn met een bedrijfsopvolging gefactureerd
worden aan en ook betaald worden door een van de betrokken vennootschappen, doorgaans de
personal holding van de overdrager. Bij die vennootschap worden die kosten vervolgens ten laste
van het fiscale resultaat gebracht. De kennisgroep Winstbepaling heeft in 2016 het standpunt
ingenomen dat de door een lichaam gemaakte (advies)kosten om te bewerkstelligen dat bij haar
aandeelhouder(s) de BOR kan worden toegepast geen zakelijke uitgaven zijn. Dit memo beoogt het
standpunt van de kennisgroep Winstbepaling verder uit te werken en is samengesteld door het
Landelijk team ZVP en afgestemd met de lavaco's IH, FR, VPB en OB.
Voor het hierna volgende is van belang je te realiseren dat de kennisgroep spreekt van 'in beginsel'
niet zakelijk. Daarmee bedoelt de kennisgroep dat niet uitgesloten is dat er in heel specifieke casus
zakelijke gronden zouden kunnen zijn. Maar dan moeten er wel zeer goede argumenten worden
gegeven waarom in dit specifieke geval op grond van de feiten en omstandigheden de advieskosten
geheel of gedeeltelijk dienstbaar zijn aan het belang van het lichaam. Werkelijk valide argumenten
lijken in dit verband niet makkelijk te bedenken.
2. Zakelijkheid van de uitgaven
Voor de aftrekbaarheid van uitgaven die door een ondernemer of vennootschap worden gedaan is
het motief van de uitgaven van belang. Zijn de uitgaven gedaan met het oog op de zakelijke
belangen van de onderneming dan zijn de kosten in beginsel aftrekbaar. Zijn de uitgaven echter
gedaan om te voorzien in een particuliere behoefte van de aandeelhouder dan zijn de kosten (in
zoverre) niet aftrekbaar. 'BOR-advieskosten' worden gemaakt ten behoeve van de aandeelhouder
en niet ten behoeve van de onderneming. Het advies dient er immers toe om bij de aandeelhouder
belasting te besparen of uit te stellen. Indien deze kosten betaald worden door de vennootschap
wordt een privebelang van de aandeelhouder gediend en zijn deze dus niet aftrekbaar omdat
sprake is van een onttrekking.
De BOR geldt voor de aandeelhouders/natuurlijke personen en levert hen een vrijstelling of
belastinguitstel op. De BOR is — onder voorwaarden — van toepassing als ab-aandelen krachtens
schenking of erfrecht overgaan naar een andere natuurlijke persoon. Van de DSR profiteert de
overdrager (erflater of schenker) en van de BOR profiteert de verkrijger (erfgenaam/legataris of
begiftigde). Op grond van dit - wat je zou kunnen noemen 'profijtbeginsel' — geldt als uitgangspunt
dat de advieskosten dienen te worden gedragen door de aandeelhouders. Zij profiteren in
financiele zin van de dienstverlening door de betrokken adviseurs, accountants en notarissen. Zij
genieten de faciliteit. Je zou het ook nog anders kunnen zeggen: 'schenken en erven doe je in
prive'.
13. Publicatie Cornelisse in WFR
R.P.C. Cornelisse, 'Advieskosten en toepassing van de bedrijfsopvolgingsfaciliteiten', WFR
2018/216 betoogt dat BOR-advieskosten het zakelijk belang van een vennootschap kunnen dienen
en om die reden ook bij de vennootschap aftrekbaar zijn. Hij baseert dit op HR 16 november 2007,
nr. 43.369, BNB 2008/27. De Hoge Raad besliste dat belastingadvieskosten voor het voeren van
een juridische procedure (over het al dan niet van toepassing zijn van de aandelenfusiefaciliteit in
de inkomstenbelasting) in het concrete geval niet aftrekbaar waren. Maar de Hoge Raad overwoog
ook in de eerste zin van rechtsoverweging 3.4:
'In beginsel kan het voeren van een procedure die ziet op het verlenen van een faciliteit in de inkomstenbelasting ter
zake van een fusie in het bedrijfsbelang, ook het zakelijke belang van de betrokken vennootschap(pen) dienen.'
Dus moet volgens Cornelisse getoetst worden of de BOF (mede) het zakelijk belang van de
onderneming dient. En dat is naar zijn opvatting het geval. Hij baseert dat op hetgeen door de
Hoge Raad in HR 22 november 2013, nr. 13/01622, BNB 2014/30 is bevestigd over de
doelstellingen van de BOR:
3.3.8. Uit de hiervoor in de onderdelen 3.3.4 tot en met 3.3.7 vermelde wetsgeschiedenis volgt dat de wetgever de
faciliteit in het leven heeft geroepen onder meer omdat de hefting van successie- en schenkingsrecht bij verkrijging van
ondernemingsvermogen liquiditeitsproblemen kan oproepen, met name ook door de hefting ter zake van (niet liquide)
goodwill, waardoor de continditeit van ondernemingen in gevaar kan komen. De wetgever heeft hierbij in het bijzonder
het oog gehad op het belang van onbeiemmerde voortzetting van de activiteiten van famiiiebedrijven binnen de kring
van de ondernemer. Die voortzetting zou een bijdrage kunnen leveren aan behoud en groei van de werkgelegenheid,
behoud van economische diversiteit en aan stabiliteit
Reactie op de argumenten van Cornelisse.
In het arrest BNB 2008/27 oordeelde de Hoge Raad dat het voeren van een procedure over een
faciliteit in de inkomstenbelasting ter zake van een fusie in het bedrijfsbelang, in beginsel ook het
zakelijke belang van de betrokken vennootschap(pen) kan dienen. Het moet dus wel gaan om een
faciliteit in de inkomstenbelasting in het bedrijfsbelang. Dat zal dus steeds per situatie moeten
worden getoetst. Een fusie is niet het zelfde als de BOR. Bij een aandelenfusie gaat het om een ruil
van aandelen waarbij de claim wordt doorgeschoven naar de in ruil verkregen aandelen of
winstbewijzen. Bij de BOR schuift de ab-claim door naar een ander of wordt voor het
successierecht een vrijstelling verleend. Het feit dat een van de algemene doelstellingen van de
bedrijfsopvolgingsfaciliteiten is de continuIteit van ondernemingen te bevorderen maakt nog niet
dat dit ook in het individuele geval geldt. Nog daargelaten de vraag of en in hoeverre kosten ter
bevordering van het toekennen van een belastingfaciliteit aan de aandeelhouder Liberhaupt het
zakelijk belang van de vennootschap dienen.
In de casus van het arrest BNB 2008/27 werden de kosten niet tot de ondernemingskosten
gerekend omdat die betrekking hadden op een procedure die enkel ging over de vraag of de
(aandelen)fusiefaciliteit in de inkomstenbelasting van toepassing was als daarmee de
aanmerkelijkbelangclaim wordt uitgehold. Met dit laatste was uitsluitend een privebelang gediend.
Anders gezegd: een fusie in het bedrijfsbelang kan zakelijk zijn, maar een procedure die alleen
gaat over de vraag of de aandeelhouder een voordeel kan genieten door een faciliteit in de
inkomstenbelasting (of successiebelasting) is dat niet. Een advies ter zake van de BOR dient er
primair toe om bij de aandeelhouder belasting te besparen. Daarnaast geldt dat er ook andere
manieren zijn om bij een bedrijfsopvolging te voorkomen dat de ten gevolge van die
bedrijfsopvolging eventueel verschuldigde belasting uit de vennootschap moet komen. De
aandeelhouder kan er immers ook voor kiezen om de aandelen niet te schenken maar te verkopen,
in welk geval de belasting kan worden betaald uit de koopsom, die door de koper eventueel kan
worden geleend bij een bank of die schuldig kan worden gebleven in welk geval de faciliteit van
art. 25, lid 9 IW kan worden benut. Met deze alternatieven achter de hand valt niet onmiddellijk in
te zien waarom de vennootschap BOR-advieskosten zou moeten betalen.
De opvatting van Cornelisse is dus in de eerste plaats gebaseerd op een overweging ten overvloede
van de Hoge Raad met veel voorbehoud en in een andere context gedaan (fusie in het
bedrijfsbelang). In de tweede plaats achtte de Hoge Raad de kosten in de betreffende casus juist
niet aftrekbaar omdat het advies betrekking had op belastingbesparing in de privesfeer. In de
derde plaats wordt aan een van de algemene doelstellingen van de BOR ten onrechte en te
vanzelfsprekend ook een zakelijk belang in het individuele geval toegedicht.
24. Welke kosten kunnen worden beschouwd als BOR-advieskosten?
Bedrijfsopvolging vindt niet plaats op een moment maar is een proces dat vele jaren kan duren en
in de praktijk ook duurt. Het begint vaak met orienterende gesprekken met de accountant waarna
binnen of buiten de familie naar een geschikte opvolger of opvolgers wordt gezocht, gesprekken
met banken worden gevoerd en adviseurs en waarderingsdeskundigen worden geraadpleegd. Al
deze kosten, niet zelden verspreid over meerdere jaren, zijn toerekenbaar aan de
bedrijfsopvolging. BOR-advieskosten zijn al die kosten die je niet zou hoeven maken als er geen
bedrijfsopvolging zou zijn geweest. Kosten van waarderingsdeskundigen, accountants en
notarissen, ingeschakeld om een bedrijfsopvolging mee te begeleiden, behoren dus eveneens tot
de BOR-advieskosten. In een BOR-traject worden er ook wel vennootschappen opgericht. De
directe oprichtingskosten van een vennootschap zijn als zogenaamde `orgaankosten', expliciet
aftrekbaar gesteld in art. 9, lid 1, onderdeel d, Wet Vpb 1969. Die laten we in dit kader dus
ongemoeid.
5. Fiscale behandeling BOR-advieskosten
Binnen team ZVP zijn in verschillende dossiers de BOR-advieskosten opgevraagd, voorzien van
facturen, en zijn deze beoordeeld. Daaruit komt het beeld naar voren dat de hierboven onder punt
4 genoemde kosten zich in verschillende vormen manifesteren, maar in de kern kan er een
onderscheid worden gemaakt tussen kosten die worden gemaakt voorafgaand aan de schenking,
en kosten die nog daarna (moeten) worden gemaakt, dus pas na afloop van de schenking. Op
beide gaan we hierna in.
5.1 Kosten voorafgaand aan de schenking
De BOR-advieskosten die worden gemaakt voorafgaand aan de schenking hebben in essentie
betrekking op het in een bestaande structuur bij de overdrager (veelal een van de ouders)
afscheiden van het beleggingsvermogen van de onderneming om daarna het
ondernemingsvermogen (belichaamd in een of meerdere vennootschappen) middels een schenking
over te kunnen dragen aan de bedrijfsopvolgers (veelal de kinderen van de overdrager).
Doorgaans gaat het om (af)splitsingen en/of verletteringen van aandelen, voorafgaand aan de
schenking. Of om de situatie dat in het verleden de aandelen bij de overdrager waren omgezet in
(cum)prefs, onder uitreiking van gewone aandelen aan de bedrijfsopvolger(s), waarbij in een later
jaar de (cum)prefs werden geschonken. De kosten van deze afsplitsing, verlettering, en omzetting
staan in causaal verband met de opvolging in de privesfeer en zijn dus ook niet aftrekbaar.
5.2 Wat als de herstructurering op het niveau van de vennootschappen wordt doorgevoerd?
Een splitsing, verlettering en cumpref-vorming kan op het niveau van de natuurlijk-
persoon/aandeelhouder plaats vinden, maar ook op het niveau van de holding-vennootschap of
misschien zelfs nog lager in de structuur. Voor de hier aan de orde zijnde vraag maakt dat in
beginsel niet uit. Als deze kosten zijn ingegeven door een prive-motief van de aandeelhouder-
natuurlijk persoon luidt de conclusie hetzelfde. Steeds zal moeten worden nagegaan wat het motief
was om de kosten te maken. Indien bijvoorbeeld ergens in een structuur tracking-stocks worden
gevormd om zo tot verschillende divisies binnen het concern te komen lijken dat zakelijke uitgaven
van de vennootschap te zijn. Maar als dat (mede) gebeurt om aldus de aandelen in een bepaalde
divisie te kunnen schenken, kan ook gesteld worden dat de verlettering (mede) uit prive motieven
van de aandeelhouder/natuurlijk persoon heeft plaatsgevonden. Hier past maatwerk en is de
uitkomst afhankelijk van de (bewijsbaarheid van de) precieze feiten en omstandigheden van de
betreffende casus.
5.3 Kosten na afloop van de schenking
Het komt voor dat na uitvoering van de schenking er in de structuur nog wijzigingen plaats moeten
vinden om tot een mooie, fiscaal en economisch gewenste structuur te komen. De vraag is of ook
deze kosten nog als BOR-advieskosten beschouwd moeten worden. Vanuit het onder 4 genoemde
causaliteitscriterium is dat in beginsel wel het geval, maar we moeten ons realiseren dat die
causaliteit van kosten die gemaakt zijn na de schenking zwakker wordt en mogelijk ook dat de
zakelijkheid hiervan beargumenteerd kan worden vanuit het bedrijf. Denk bijvoorbeeld aan een
aandelenfusie die nog moet plaatsvinden om te bewerkstelligen dat na een schenking van aandelen
in een werk-BV, deze aandelen worden gehangen onder een bepaalde holding, om bijvoorbeeld
aldus een fiscale eenheid te kunnen vormen. Of aan de situatie dat gesplitste vennootschappen
3weer worden samengevoegd om te voorkomen dat er drie jaarrekeningen moeten worden
opgemaakt. We kunnen ons voorstellen dat om die reden de correctie beperkt kan blijven tot de
kosten die voorafgaand aan een schenking van aandelen worden gemaakt. Voor een voorbeeld zie
bijlage I `casus BOR-kosten'.
6. Uitdelingsvraagstuk
Indien een vennootschap kosten voor haar rekening neemt die thuis horen bij de aandeelhouder is
er in beginsel sprake van een onttrekking en een uitdeling. Er dient dan een correctie plaats te
vinden bij zowel de vennootschap als bij de aandeelhouder. Uit het Renpaarden-arrest (BNB
2002/290) kan immers worden afgeleid dat - afgezien van eventuele wettelijke beperkingen - voor
een vennootschap kosten alleen dan niet aftrekbaar zijn indien ze zijn gemaakt ten behoeve van de
persoonlijke behoeftebevrediging van de aandeelhouder. Als hier sprake is van een onttrekking zal
eveneens sprake zijn van een uitdeling. Hier geldt de dubbele bewustheidseis.
Het is de vraag of het de inspecteur lukt om deze bewustheid aannemelijk te maken nu Cornelisse
met zijn publicatie in het WFR een aantal argumenten heeft genoemd op grond waarvan het wel
degelijk zakelijk kan zijn voor een vennootschap om deze kosten toch voor haar rekening te
nemen. Wij menen echter dat hieraan voorbij kan worden gegaan. In de eerste plaats is het de
vraag of theoretische bespiegelingen in een WFR artikel iets afdoen aan de bewustheid in het
individuele geval. Maar vooral valt zoals hierboven betoogd op het verhaal van Cornelisse het
nodige aan te merken. BOR-advieskosten horen zodanig thuis bij de aandeelhouder, dat het slecht
verdedigbaar is om ze door de betrokken vennootschappen te laten betalen.
7. OB-correctie
Als vast staat dat de advieskosten berusten op een rechtsbetrekking met de vennootschap (er is
dus een overeenkomst gesloten met de vennootschap/holding) staat het afnemerschap op zich
vast. Uitgangspunt is daarbij dat degene aan wie de factuur is gericht, ook degene is met wie de
rechtsbetrekking bestaat. Het afnemerschap zal dus niet snel ter discussie staan. De
Belastingdienst neemt in geval van BOR-advieskosten niettemin het standpunt in dat de btw op
deze kosten niet (helemaal) voor aftrek in aanmerking komt. Reden is dat de diensten niet
rechtstreeks en onmiddellijk verband houden met uitgaande belaste prestaties noch met de
algehele bedrijfsactiviteit. In het geval van BOR-advieskosten is dus de stelling dat deze noch
samenhangen met door de vennootschap verrichte belaste handelingen, noch dat deze rechtsreeks
en onmiddellijk verband houden met de algehele onderneming van de vennootschap. Ter illustratie
kan worden verwezen naar de uitspraak van Hof Den Bosch van 30 maart 2018,
ECLI: NL: GHSHE:2018:1397,
8. Boete
In geval van correcties van ten onrechte afgetrokken BOR-advieskosten zal ook moeten worden
nagedacht over de boete. Dat is relevant omdat in deze casus, wil men uberhaupt tot een correctie
komen sprake moet zijn van dubbele bewustheid (zie onderdeel 6). Dat impliceert in boete-termen
gemeten op zijn minst voorwaardelijke opzet. Het kan zijn dat belanghebbende meent een
pleitbaar standpunt te kunnen ontlenen aan bijvoorbeeld de WFR bijdrage van Cornelisse. Maar het
enkel verwijzen naar het algemene betoog in genoemde WFR bijdrage is daarvoor onvoldoende.
Het gaat om de vraag of belanghebbende er in het individuele geval een pleitbaar standpunt aan
mag ontlenen.
9. Tot slot
Dat BOR-advieskosten soms als zakelijke uitgaven geboekt worden bij een betrokken vennootschap
heeft naar onze inschatting waarschijnlijk (ook) te maken met de onduidelijkheid die er kennelijk
bij de belastingadviespraktijk bestaat over hoe de Belastingdienst over de fiscale behandeling van
BOR-advieskosten denkt. Met dit memo willen we het standpunt helder uitdragen binnen de
vakgroepen. Het wordt in geval van vooroverleg over een voorgenomen bedrijfsopvolging in de IH
en de S&E inmiddels actief uitgedragen. Ook zal dit vermeld worden op Belastingdienst.nl (zie
bijlage II checklist BOR).
4Belastingdienst
Bijlage II Checklist verzoek (vooroverleg) bedrijfsopvolging
Vraagt u om (vooroverleg over) toepassing van de doorschuifregeling van artikel 4.17a
en artikel 4.17c Wet IB 2001? Of de bedrijfsopvolgingsregeling van artikel 35b
Successiewet 1956? In deze checklist leest u welke informatie u minimaal moet
vermelden in uw verzoek.
Doet u bij bedrijfsopvolging aangifte schenkbelasting? Onderaan deze checklist ziet u bij
'Aangifte schenkbelasting' welke informatie u moet meesturen met die aangifte.
Vooroverleg
Als het gaat om vooroverleg kunt u het formulier 'Verzoek vooroverleg' gebruiken.
U kunt het downloaden op belastingdienst.nl.
Vermeld minimaal:
• de naw-gegevens van de persoon of de onderneming waarvoor u het verzoek doet
• een omschrijving van de situatie waarvoor u vooroverleg vraagt
een omschrijving van feiten en omstandigheden
uw standpunt
In het formulier 'Verzoek vooroverleg' ziet u invulvelden voor deze informatie.
Welke informatie moet u geven?
Hieronder ziet u welke informatie u moet geven.
Gaat het om vooroverleg? Dan kunt u deze informatie ook als bijlage meesturen bij het formulier
'Verzoek vooroverleg'. Zet uw naam en handtekening op iedere bijlage.
Algemeen
• Wat zijn de burgerservicenummers van de betrokken personen?
• Welk huwelijksgoederenregime is van toepassing voor de aandelen bij de
schenker of erflater?
• Hoe ziet het structuuroverzicht eruit van de betrokken vennootschappen?
Geef ook aan voor welk percentage het belang in bezit is en per wanneer dat is. Vermeld
ook het RSIN van de betrokken vennootschappen en licht toe welke vennootschap welke
activiteiten verricht.
• Beschrijf eventuele fusies, splitsingen of andere herstructureringen.
Geef een accurate beschrijving van de transacties, waaronder een structuuroverzicht per
genomen stay. Stuur de conceptakten mee.
• Stuur uitgebreide commerciele jaarrekeningen met specificaties en toelichtingen
van de betrokken vennootschappen mee.
• Stuur een specificatie mee van: de liquiditeiten bij de betrokken
vennootschappen, de uitstaande geldleningen, rekening-courant-verhoudingen,
effecten en vastgoed dat verhuurd is aan derden.
Stuur ook uw toelichting of dit kwalificeert als beleggingsvermogen of
ondernemingsvermogen. Wat betreft de geldleningen gaat het met name om de onder de
vaste activa en de vlottende activa verantwoorde 'uitstaande geldleningen' en 'overige
vorderingen'. Hande/sdebiteuren en dergelijke vallen hier dus buiten.
6• Is sprake van de exploitatie van vastgoed, bijvoorbeeld het verhuren van
woningen of bedrijfsruimten?
In dat geval beoordelen we of sprake is van een materiele onderneming. En in hoeverre
het vastgoed hieraan kan worden toegerekend.
• Bent u van mening dat beleggingsvermogen is gefinancierd met vreemd
vermogen? Stuur dan een onderbouwing mee.
Voor zover beleggingsvermogen is gefinancierd met vreemd vermogen komt de waarde
hiervan niet tot uitdrukking in de waarde van de aandelen.
• Zijn door de vennootschappen soortaandelen uitgegeven?
Stuur in dat geval de statuten van deze vennootschap mee. Licht toe of deze aandelen
worden aangemerkt als preferente aandelen. En licht toe of deze voldoen aan de
verzwaarde voorwaarden voor toepassing van de doorschuifregeling en
bedriffsopvolgingsregeling.
Doorschuifregeling inkomstenbelasting
• Bevestig dat de verkrijgers binnenlands belastingplichtig zijn en dat de aandelen
niet gaan behoren tot het vermogen van een onderneming of werkzaamheid.
• Doet u een beroep op de goedkeuring van onderdeel 5.4.5 van het besluit van 9
maart 2018 (nr. 2018-27139) bij werkzaamheden, verricht vanuit een
houdstervennootschap of werkmaatschappij? Stuur dan de
managementovereenkomst mee.
• Zorg ervoor dat zowel de schenker (of namens erflater) als de begunstigde het
verzoek ondertekenen.
• Geef een onderbouwing van de door te schuiven verkrijgingsprijs van de
aandelen. Stuur documenten mee waaruit die prijs blijkt.
Bedrijfsopvolgingsregeling Successiewet
• Geef aan of in de periode tot 5 jaar voor schenking nieuwe activiteiten zijn
ontplooid in de organisatie. En vermeld welke vermogensbestanddelen voor die
activiteiten worden gebruikt.
Is, ook met inachtneming van de eerdere vraag over de structuur, voldaan aan de beziteis
van de Successiewet 1956? Onderbouw uw standpunt.
Geef aan of naar verwachting in de periode tot 5 jaar na schenking activiteiten
gestaakt zullen worden. Vermeld welke vermogensbestanddelen voor die
activiteiten worden gebruikt.
• Stuur ook een onderbouwing van de waarde van de schenking mee.
Wat is de waarde van de onderneming, de bijbehorende goodwill en wat is de waarde van
het beleggingsvermogen? Wat is de commerciele waarde van de pensioenvoorziening?
Onderbouw deze waarden ook als slechts een deel van de onderneming wordt
geschonken. Houdt u er rekening mee dat de datum van de schenking of vererving
leidend is voor het bepalen van de waarde en het bepalen van de hoogte van de
vrijstelling. Het is niet mogelijk om met terugwerkende kracht te schenken.
Aangifte schenkbelasting
Bij bedrijfsopvolging doet u aangifte schenkbelasting. Daarin kunt u een beroep doen op artikel 35b
van de Successiewet 1956.
Stuur mee met de aangifte:
• Een beschrijving en waardering van de totale waarde van het
ondernemingsvermogen van de objectieve onderneming.
Dit is relevant voor de berekening van de zogenoemde '1 miljoentrede' van de vrijstelling.
In de laatste volzin van artikel 35b, lid 1 Successiewet 1956 is een bepaling opgenomen
over de omvang van de objectieve onderneming. In artikel 7 Uitvoeringsregeling Schenk-
en Erfbelasting is dit verder uitgewerkt.
7Stuur de aangifte schenkbelasting naar:
Belastingdienst/Kantoor Eindhoven
Antwoordnummer 14670
5600 WK Eindhoven
Let op!
De kosten van bedrijfsopvolging zijn in het algemeen privekosten. Deze kosten kunt u niet aftrekken voor de
vennootschapsbelasting. Ook de btw kunt u niet aftrekken, omdat deze kosten geen rechtstreeks verband
houden met uitgaande belaste prestaties of met de bedrijfsactiviteiten in het algemeen.
8Veel gebruikte argumenten in bezwaarschriften over aftrekbaarheid van BOR-advieskosten
Van:
Datum: 11 februari 2021
In dit memo halen wij een aantal, in correspondentie en bezwaarschriften, veelgehoorde
argumenten aan die we hieronder kort van een inhoudelijke reactie voorzien. Dit memo kan dienen
ter nadere onderbouwing van correcties of motivering van een uitspraak op bezwaar in dossiers
waarin BOR-advieskosten onderwerp van discussie zijn. Let op: bliif zelf nadenken en kopieer niet
klakkeloos onderstaande teksten. In de teksten wordt biivoorbeeld de 'wii-vorm' gebruikt.
1. Overdracht van aandelen vindt plaats in het bedrijfsbelang, respectievelijk in het kader van de
continuiteit van de onderneming. De advieskosten die zien op deze overdracht zijn dus zakelijk.
Reactie
Wij zijn in zijn algemeenheid van mening dat de overdracht van aandelen niet plaats vindt met het
oog op de zakelijke belangen van de onderneming. De rol en functie van een aandeelhouder voor
'de continuiteit van een onderneming' is in onze ogen namelijk - anders dan die van
kapitaalverschaffer - zeer minimaal, zo niet afwezig. Een onderneming kan immers ook prima
doordraaien zonder betrokken aandeelhouders hetgeen wordt geillustreerd door de ondernemingen
die in handen zijn van Private Equity. Voor de continuiteit van een onderneming is veel meer van
belang dat de onderneming wordt bestuurd door een deskundig bestuur, hetgeen voor veel
bedrijven (ook familiebedrijven) reden is om te kiezen voor een (deels) extern bestuur, waarmee
wij bedoelen dat het bestuur bestaat uit andere personen dan de aandeelhouders. Het bestuur
heeft vennootschapsrechtelijk ook heel andere bevoegdheden en verantwoordelijkheden dan de
aandeelhouders. Kortom, daar waar het gaat om de continuiteit van de onderneming achten wij de
rol van de aandeelhouder beperkt tot die van kapitaalverschaffer, waarvoor het niet van belang is
wie die aandeelhouder is. Onderneming en aandeelhouder worden hier ten onrechte met elkaar
vereenzelvigd. Dat bij veel ondernemingen de aandeelhouder ook tevens directeur is (de DGA)
maakt dat niet anders. Hier moet een onderscheid worden gemaakt in de rol van die van directeur
t.o.v. die van aandeelhouder.
2. Het willen behouden van het karakter van familiebedrijf brengt met zich mee dat de aandelen op
een geschikt moment worden overgedragen aan een geschikte bedrijfsopvolger binnen de familie.
Uit onderzoeken blijkt dat een familiebedrijf sterker is dan een niet familiebedrijf hetgeen het
zakelijk belang van de onderneming illustreert om de aandelen over te dragen aan een familielid.
Reactie
Allereerst, voor het zijn van een familiebedrijf geldt niet als definitie dat alle aandeelhouders
familieleden van elkaar zijn. Om als familiebedrijf gekenschetst te worden is voldoende dat meer
dan de helft van de aandelen in handen is van familieleden. Uiteraard kan het vanuit de huidige
aandeelhouder bezien wenselijk zijn dat hij op enig moment een opvolger heeft en zijn aandelen op
een geschikt moment overdraagt. Zeker bij familiebedrijven kunnen we ons dat voorstellen. Maar
dat wil nog steeds niet zeggen (zie boven) dat het in het zakelijk belang van de onderneming is (i)
dat de aandelen worden overgedragen, (ii) dat de overdracht plaats vindt in de vorm van een
schenking, (iii) op dit moment, en (iv) aan de persoon die de aandelen gaat verkrijgen. Een
aandelenoverdracht vindt plaats in de kapitaalssfeer en dat is een andere sfeer dan de
ondernemingssfeer. Het motief voor een overdracht van de aandelen is dan ook veel meer in die
kapitaalssfeer gelegen en kan niet worden gevonden in de ondernemingssfeer.
3. Uit HR BNB 2008/27 blijkt dat de kosten die zijn gemoeid met het verkrijgen van een fiscale
faciliteit voor de aandeelhouder wel degelijk zakelijke kosten van de onderneming kunnen zijn.
Reactie
Voor de weerlegging van dit argument verwijzen we naar het memo 'Behandeling BOR-
advieskosten' onder het kopje 'Reactie op de argumenten van Cornelisse'.4. Uit de PG van de BOR blijkt dat de BOR is geIntroduceerd om de continuiteit van de
onderneming te borgen. Toepassen van de BOR heeft dus een zakelijk belang.
Reactie
Hier is sprake van een verhaspeling. Uit de parlementaire geschiedenis van de BOR komt inderdaad
naar voren dat de BOR er onder andere toe dient te voorkomen dat de bij verkrijging van
ondernemingsvermogen verschuldigde erf- of schenkbelasting aan het ondernemingsvermogen zou
moeten worden onttrokken, wat ten koste van de continuiteit van de onderneming zou kunnen
komen. Maar dat betekent niet dat de overdracht of overgang van aandelen een zakelijk belang
dient of de continuiteit van de onderneming dient. Hier moet de ondernemingssfeer van de
kapitaalsfeer worden onderscheiden. Over het algemeen is het niet in het belang van de
onderneming dat aandelen overgaan naar een andere aandeelhouder. Het initiatief daartoe zal ook
niet zo snel vanuit de onderneming komen. Feit is dat de BOR een fiscale faciliteit is op het niveau
van de aandeelhouder en bij hem - en niet bij de onderneming - zorgt voor een reductie of
vrijstelling van de verschuldigde inkomstenbelasting en/of erfbelasting. Dat de politieke
achtergrond van de BOR gelegen is in een - indien nodig - fiscaal onbelemmerde overgang van
aandelen doet daar niet aan af. Er kan in elk geval geen argument aan worden ontleend dat het in
het zakelijk belang van een onderneming is om de kosten die samenhangen met het verkrijgen van
een fiscale faciliteit bij de aandeelhouder, door de vennootschap te laten dragen.
5. Stas heeft zelf gezegd dat een splitsing voorafgaand aan een schenking door zakelijke
overwegingen is ingegeven. Het is dan niet logisch de daarmee gepaard gaande kosten als prive-
kosten aan te merken.
Reactie
De staatssecretaris van Financien heeft in dit kader het volgende opgemerkt in de nota naar
aanleiding van het versiag OFM 2010 (NV, Kamerstukken II 2009/10, 32 129, nr. 8, p. 64-65 (V-N
2009/54.5).):
"Naar aanleiding van de vragen bevestig ik dat een splitsing die enkel is gericht om in het kader
van een reele bedrijfsopvolging de houdstermaatschappij via een juridische splitsing op te splitsen
om — na de splitsing — de aandelen in de vennootschap die het belang in de werkmaatschappij
houdt met toepassing van de doorschuifregeling te kunnen schenken aan de opvolger, niet wordt
aangemerkt als een splitsing die gericht is op het ontgaan of uitstellen van belastingheffing (in de
zin van onder andere artikel 3.56, vierde lid, van de Wet IB 2001), en in dat geval ook een
aandeelhoudersmotief een fiscaal vrijgestelde splitsing niet in de weg staat'."
De staatssecretaris zegt hier niet dat een splitsing door zakelijke overwegingen is ingegeven. Dat
kan er ook niet in worden gelezen. Hij geeft slechts aan dat een dergelijke splitsing niet geacht
wordt te zijn gericht op het ontgaan of uitstellen van belastingheffing in het kader van de
beoordeling van het zogenaamde 'ontgaanstoets' die de inspecteur dient aan te leggen bij het
Toepassen van de splitsingsfaciliteit. Uit het slotstuk van dit uit de parlementaire behandeling
aangehaalde citaat blijkt eerder dat de staatssecretaris expliciet uitspreekt dat een splitsing,
voorsorterend op een reele bedrijfsopvolging, voortkomt uit een aandeelhoudersmotief.
6. Bewijslast die voortvloeit uit het renpaarden-arrest (BNB 2002/290) houdt in dat de inspecteur
zal moeten bewijzen dat de kosten zijn gemaakt ten gerieve van de aandeelhouder en niet dat de
belastingplichtige moet bewijzen dat de kosten zijn gemaakt met het oog op de zakelijke belangen
van de onderneming.
Reactie
Dat is een onjuiste conclusie. Rechtsoverweging 3.3 uit genoemde arrest luidt als volgt:
"Anders dan in de literatuur uit het arrest van de Hoge Raad van 21 september 1994, nr. 29 199,
BNB 1995/15, wet is afgeleid, ontberen door een vennootschap gedane uitgaven slechts dan een
zakelijk karakter - en kunnen zij derhalve niet ten taste van de winst worden gebracht - indien en
voor zover zij zijn gedaan ter bevrediging van de persoonlijke behoeften van de aandeelhouder(s)."Daarmee zegt de Hoge Raad dat bij voor de vennootschapsbelasting onbeperkt belastingplichtige
lichamen geen andere onttrekkingen denkbaar zijn dan de winstuitdelingen van art. 10 Wet Vpb.
1969. Een tussencategorie (zakelijke kosten die (deels) niet aftrekbaar zijn) bestaat niet. Maar dat
zegt niets over de bewijslastverdeling. Het is aan belastingplichtige om aannemelijk te maken dat
bepaalde uitgaven zijn gedaan met het oog op de zakelijke belangen van de onderneming en - bij
betwisting hiervan - aan de inspecteur om aannemelijk te maken dat de uitgaven zijn gedaan ter
bevrediging van de persoonlijke behoefte(n) van de aandeelhouder.
7. Profijtbeginsel is geen algemeen, in de jurisprudentie aanvaard beginsel.
Reactie
Voor de vraag of (in algebraIsche zin) een voordeel tot de totaalwinst behoort zijn in de
jurisprudentie criteria ontwikkeld, zoals het finaliteits-, milieu- en causaliteitscriterium, ter
beoordeling van de vraag of een voordeel zijn oorsprong vindt in de ondernemingssfeer. Met de
stelling dat BOR-advieskosten gealloceerd dienen te worden bij de aandeelhouder omdat hij (in de
vorm van een belastingreductie of -vrijstelling) profiteert van deze uitgaven hebben we niet de
intentie van deze erkende criteria of te wijken maar er (slechts) een nadere invulling aan willen
geven. Vervat in een van de erkende criteria ter allocatie van een voordeel is onze stelling dat
BOR-advieskosten vanuit het causaliteitscriterium tot de kapitaalssfeer behoren omdat ze er toe
dienen om bij de aandeelhouder een fiscale faciliteit te bewerkstelligen.Publicatiedatum:
1-08-2016
Kennisgroep:
Winstbepaling
Categorie:
3.8 Totaalwinst
Rubriek:
Uitgaven zakelijk of !Drive
162130035 Zakelijkheid advieskosten BOR
Vraag:
Zijn advieskosten gemaakt door een lichaam in het kader van een BOR zakelijk?
Antwoord:
Nee, advieskosten gemaakt door een lichaam in het kader van een BOR zijn in beginsel niet
zakelijk en derhalve niet aftrekbaar voor de vennootschapsbelasting en aan te merken als
uitdeling voor de inkomstenbelasting. Er zullen derhalve zeer goede argumenten moeten
worden gegeven waarom op grond van de feiten en omstandigheden deze kosten geheel of
gedeeltelijk dienstbaar zijn aan het belang van het lichaam.
Inspecteurs dienen hier derhalve terughoudend in te zijn.
Beschouwinq
Zie voor het toe te passen criterium o.a. de uitspraak van Hof Amsterdam d.d. 7-6-2016,
ECLI:NL:GHAMS:2016:2438, inzake advocaatkosten. Voorbeelden van argumenten van een
adviseur, ontleend aan een concreet geval, die niet tot aftrek leiden zijn de volgende. - het
Renpaardenarrest (HR 14 juni 2002, nr. 36453, BNB 2002/290); "de uitgaven voorzien niet in
een persoonlijke behoefte van de aandeelhouder, maar zijn uitsluitend gedaan om de
continuIteit van de onderneming te borgen". - HR 22 november 2013, nr. 13/01161, VN
2013/59.23.30; de advisering heeft uitsluitend betrekking gehad op de opvolging en de
borging van de continuIteit van S als familiebedrijf, met een wereldwijde uitstraling en
afzetmarkt, alsmede als werkgever. Dit zijn ook de belangen die de wetgever voor ogen had
bij de invoering en uitbreiding van bedrijfsopvolgingsactiviteiten, aldus de HR in het arrest
van 22 november 2013 wordt bevestigd. - de gedane uitgaven hebben uitsluitend een zakelijk
belang omdat de werkzaamheden zijn verricht in het kader van, en met het oog op, de
continuIteit van de onderneming door optimale toepassing van de
bedrijfsopvolgingsfaciliteiten van de Wet IB, de Successiewet en de invorderingswet. Zonder
de fiscale begeleiding van de opvolging was er geen zekerheid over de mogelijkheid tot
toepassing van de faciliteiten in de nabije of verre toekomst, ook bij het mogelijke overlijden
van de dga. In dat geval zou dit tot nadeel van de onderneming kunnen leiden omdat er
liquide middelen aan S. zouden moeten worden onttrokken om de verschuldigde IB en
erfbelasting te kunnen voldoen. De bank zou niet bereid zijn de prive-personen to
financieren, dus onttrekking aan S zou onontkoombaar zijn, terwijl deze daarvoor ook
eigenlijk geen middelen heeft. -indertijd (2012/2013) was er discussie over het al niet
discriminatoire karakter van de bedrijfsopvolgingsfaciliteiten, met andere woorden er was een
risico op aanzienlijke inperking van de faciliteiten. De keuze om van de BOF gebruik to
maken was daarom vanuit zakelijk oogpunt de beste keuze om een toekomstige onttrekking
van schaarse liquide middelen uit de vennootschap te voorkomen