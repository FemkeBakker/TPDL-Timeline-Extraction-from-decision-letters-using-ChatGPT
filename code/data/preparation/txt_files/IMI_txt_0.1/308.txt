File id: 308 File title: Geanonimiseerd_besluit_m.b.t._de_box_3_uitspraak_van_de_Hoge_Raad.pdf.
> Retouradres Postbus 20201 2500 EE Den Haag
Directie Juridische Zaken
Korte Voorhout 7
2511 CW Den Haag
Postbus 20201
2500 EE Den Haag
www.rijksoverheid.nl
Inlichtingen
wooverzoekendjz@minfin.nl
www.minfin.nl
Ons kenmerk
2022-0000180130
Uw brief (kenmerk)
7 juni 2022
Datum 11 augustus 2022 Bijlage
Betreft Woo-verzoek inzake informatie-uitwisseling m.b.t. de A – Relevante wetsartikelen
box 3 uitspraak van de Hoge Raad
Geachte,
Met uw verzoek van 7 juni 2022, dat is ontvangen op 9 juni 2022, heeft u het
ministerie van Financiën gevraagd om de informatie-uitwisseling over de box 3
uitspraak van de Hoge Raad openbaar te maken. U vraagt om openbaarmaking
van alle informatie in het bezit van het ministerie van Financiën die voldoet aan
de volgende voorwaarden:
- De info heeft betrekking op het tijdvak 1 januari 2021 tot 8 juni 2022;
- De info is uitgewisseld tussen het ministerie van Financiën en de HR en
vice versa inclusief eventuele adviseurs/adviesbureaus;
- De info houdt verband met de box 3 uitspraak van de Hoge Raad van 24
december 2021 en die van 20 mei 2022.
Op 16 juni 2022 is de ontvangst van uw verzoek bevestigd. Deze bevestiging is
per post aan u verstuurd. Vervolgens is op 5 juli 2022 aan u medegedeeld dat de
beoordeling van uw verzoek meer tijd in beslag neemt.
Op 8 augustus heeft u een ingebrekestelling ingediend.
Vanwege de interne afstemming is het niet gelukt om tijdig inhoudelijk op uw
verzoek te reageren. Voor deze vertraging bied ik u mijn verontschuldigen aan.
Wettelijk kader
Ik behandel uw verzoek als een verzoek op basis van de Wet open overheid
(hierna: de Woo). De relevante artikelen uit de Woo kunt u vinden in bijlage A bij
deze brief.
Besluit
Ik wijs uw verzoek om informatie af omdat een deel van de door u gevraagde
informatie al openbaar is. Daarnaast valt de door u gevraagde informatie niet
onder de reikwijdte van de Woo, omdat een bijzondere openbaarheidsregeling
van toepassing is. Dat licht ik hieronder toe.
Pagina 1 van 4Reeds openbare informatie
Directie Juridische Zaken
De Woo is niet van toepassing op documenten die al openbaar zijn. De adviezen
van de Landsadvocaat over box 3 zijn reeds openbaar en terug te vinden op: Ons kenmerk
Kamerbrief bij antwoorden op vragen naar aanleiding van de uitspraak van de Hoge 2022-0000180130
Raad van 24 december 2021 inzake box 3 | Kamerstuk | Rijksoverheid.nl
Volledigheidshalve neem ik ook de links op naar de stukken die het ministerie van
Financiën over box 3 eerder dit jaar aan de Tweede Kamer heeft gestuurd.
• Antwoorden op Kamervragen (waaronder Omtzigt) die op 28-1-2022 naar
de TK zijn gestuurd:
Aanbiedingsbrief bij antwoorden op Kamervragen over arrest Hoge Raad
box 3 | Kamerstuk | Rijksoverheid.nl
• Antwoorden op feitelijke vragen (schriftelijk overleg) die op 1-2-2022
naar de TK zijn gestuurd:
Kamerbrief bij antwoorden op vragen naar aanleiding van de uitspraak
van de Hoge Raad van 24 december 2021 inzake box 3 | Kamerstuk |
Rijksoverheid.nl
• Nader antwoord op vragen van het lid Omtzigt over het arrest van de HR
op 24 december 2021 over Box 3:
https://www.tweedekamer.nl/kamerstukken/kamervragen/detail?id=2022D15504&did=2022D15504
Bijzondere openbaarheidsregeling van toepassing
Op het overige deel van de door u gevraagde informatie is de Woo niet van
toepassing. Hierover merk ik het volgende op. De door u gevraagde informatie
betreft processtukken in de zin van artikel 8:79 van de Algemene wet
bestuursrecht (hierna: Awb). De Woo is niet van toepassing op deze documenten.
In artikel 8.8 van de Woo is namelijk bepaald dat de artikelen 3.1, 3.3, 4.1, 5.1,
eerste, tweede en vijfde lid, en 5.2 van de Woo (kort gezegd: de bepalingen over
actieve en passieve openbaarmaking en de uitzonderingen daarop) niet van
toepassing zijn op informatie waarvoor een bepaling geldt die is opgenomen in de
bijlage bij de wet. In die gevallen wijkt de Woo dus voor de bijzondere
openbaarmakingsregeling. De wetgever heeft hiermee beoogd duidelijkheid te
scheppen over de verhouding tussen de Woo en bijzondere regelingen.1 Ook de
verhouding tussen de Woo en de regelingen inzake toegang tot processtukken
wordt in de bijlage bij artikel 8.8 van de Woo geregeld.
In artikel 8:79 van de Awb is opgenomen dat anderen dan partijen afschriften of
uittreksels van een uitspraak of proces-verbaal van de mondelinge uitspraak
kunnen verkrijgen. Een ieder kan deze opvragen bij de griffier. Artikel 8:79 van
de Awb spreekt niet over andere processtukken, maar in de praktijk wordt een
verzoek om verstrekking hiervan door de griffier afgewezen. In een uitspraak van
16 augustus 2017 over de Wet openbaarheid van bestuur (hierna: Wob) oordeelt
de Afdeling bestuursrechtspraak van de Raad van State als volgt: “Het zou
afbreuk doen aan de bedoeling van artikel 8:79, tweede lid, van de Awb als
anderen dan partijen de processtukken die de griffier niet mag verstrekken,
kunnen verkrijgen, indien zij op grond van de Wob een daartoe strekkend verzoek
doen aan een bestuursorgaan dat als partij aan het geding heeft deelgenomen”.2
De invoering van de Woo maakt dit niet anders.
1
Kamerstukken II (2013/14), 33 328, nr. 9, p. 60.
2
ABRvS 16 augustus 2017, ECLI:NL:RVS:2017:2180, r.o. 2.2.
Pagina 2 van 4Naast de processtukken is er geen correspondentie tussen het ministerie van
Directie Juridische Zaken
Financiën en de Hoge Raad over de box 3 arresten van 24 december 2021 en 22
mei 2022 aanwezig. Ons kenmerk
2022-0000180130
Deze brief wordt op www.rijksoverheid.nl gepubliceerd.
Vragen
Als u vragen heeft over de afhandeling van uw verzoek, dan kunt u contact met
ons opnemen via de contactgegevens in de colofon. Voor meer informatie over de
Woo-procedure, kunt u kijken op https://www.rijksoverheid.nl/onderwerpen/wet-
open-overheid-woo.
De staatssecretaris van Financiën – Fiscaliteit en Belastingdienst
namens deze,
mr. J. Wieten
plv. Hoofddirecteur Fiscale en Juridische zaken
Bezwaarclausule
Deze brief is een besluit in de zin van de Algemene wet bestuursrecht. Op grond
van die wet kunt u tegen dit besluit binnen zes weken na de dag waarop dit
besluit is bekendgemaakt een bezwaarschrift indienen. Het bezwaarschrift moet
worden gericht aan de staatssecretaris van Financiën, ter attentie van de Directie
Juridische Zaken, Postbus 20201, 2500 EE Den Haag. Het bezwaarschrift dient te
worden ondertekend en dient ten minste het volgende te bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaar zich richt;
d. een opgave van de redenen waarom u zich met het besluit niet kunt
verenigen.
Pagina 3 van 4Bijlage A – Relevante wetsartikelen
Directie Juridische Zaken
Wet open overheid (Woo)
Ons kenmerk
Artikel 8.8. Verhouding met andere wetten 2022-0000180130
De artikelen 3.1, 3.3, 4.1, 5.1, eerste, tweede en vijfde lid, en 5.2 zijn niet van
toepassing op informatie waarvoor een bepaling geldt die is opgenomen in de
bijlage bij deze wet.
Bijlage bij artikel 8.8 van de Wet open overheid
De artikelen 3.1, 3.3, 4.1, 5.1, eerste, tweede en vijfde lid, en 5.2 van de Wet
open overheid zijn niet van toepassing voor zover de volgende bepalingen gelden.
[…]
• Algemene wet bestuursrecht: […] 8:79, voor zover bij het bestuursorgaan
berustende documenten zijn opgesteld als processtuk, […].
Algemene wet bestuursrecht
Artikel 8:79
1. Binnen twee weken na de dagtekening van de uitspraak stelt de griffier
kosteloos een afschrift van de uitspraak of van het proces-verbaal van de
mondelinge uitspraak ter beschikking van partijen.
2. Anderen dan partijen kunnen afschriften of uittreksels van de uitspraak of
van het proces-verbaal van de mondelinge uitspraak verkrijgen. Met
betrekking tot de kosten is het bij en krachtens de Wet tarieven in
strafzaken bepaalde van overeenkomstige toepassing.
3. In afwijking van het tweede lid verstrekt de griffier, indien de uitspraak
betrekking heeft op de toepassing van de artikelen 101 of 102 van het
Verdrag betreffende de werking van de Europese Unie, overeenkomstig
artikel 15, tweede lid, van de in artikel 8:45, vierde lid, genoemde
verordening onverwijld en kosteloos een afschrift van de uitspraak of van
het proces-verbaal van de mondelinge uitspraak aan de Europese
Commissie. De verstrekking geschiedt door tussenkomst van de Raad
voor de rechtspraak, tenzij het een uitspraak van de Hoge Raad of van de
Afdeling bestuursrechtspraak van de Raad van State betreft.
Pagina 4 van 4