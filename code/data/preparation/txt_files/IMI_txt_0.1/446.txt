File id: 446 File title: woo-besluit-subsidie-ghana.pdf.
[…] Directie Duurzame Economische
Ontwikkeling
Rijnstraat 8
2515 XP Den Haag
Postbus 20061
2500 EB Den Haag
Nederland
www.rijksoverheid.nl
Nederland
www.nederlandwereldwijd.nl
Ref nr: Min-BuZa.2022.11917-12
Contact:
woo@minbuza.nl
Datum 28 juni 2022
Betreft Reactie op uw Wob-verzoek
Geachte […],
In uw brief van 4 mei 2021, ontvangen op 6 mei 2021, heeft u met een beroep op
de Wet openbaarheid van bestuur (hierna: Wob) informatie verzocht over een
ORET-subsidie, die in 2013 door het ministerie van Buitenlandse Zaken is toegekend
aan Tahal Group B.V. voor activiteiten in Ghana.
U vraagt met betrekking tot deze subsidie ORET-subsidie specifiek om documenten
met betrekking tot:
1.1 Het document bevattende de beschikking tot verlening van de ORET-
subsidie aan de Tahal Group B.V.' in het jaar 2013, voor onder meer de
bouw van een waterzuiveringsinstallatie in Ghana;
1.2 Documenten met betrekking tot de subsidie-procedure doorlopen door
Tahal Group B.V., waaronder de subsidievaststelling, het document dat
de eisen voor de subsidie bevat, de subsidieaanvraag en andere
contracten of relevante documenten;
1.3 Alle informatie, waaronder contracten, foto's, gegevensbladen en
aanbestedingen, van de periode 2007 - heden, waarover de
aangeschreven bestuursorganen beschikken met betrekking tot het
project in Ghana;
1.4 Alle (overige) correspondentie tussen uw ministerie en Tahal Group B.V.
over het project in Ghana in de periode 2007 - heden;
1.5 Documenten, waaronder subsidieaanvragen, beschikkingen tot
subsidieverlening, bewijzen van ontvangst van betaling en contracten,
met betrekking tot overige subsidies, toegekend door uw ministerie aan
een of meer van de overige bovengenoemde bedrijven, gerelateerd aan
het project in Ghana.
2. Alle documenten die betrekking hebben op subsidies zoals ORET,
ontwikkelingsrelevante infrastructuurontwikkeling (ORIO),
ontwikkelingsrelevante infrastructuurprojecten (DRIVE),
milieu-investeringsaftrek (MIA) en willekeurige afschrijving milieu-
investeringen (Vamil), garantie ondernemingsfinanciering (GO) en
Pagina 1 van 10garantie ondernemingsfinanciering uitbraak coronavirus (GO-C),
partnering for green growth (P4G), SDG partnerschapsfaciliteiten
Datum
(SDGP) en soortgelijke subsidieregelingen en fiscale voordelen, die zijn juni 2022
toegekend aan een of meer van de bovengenoemde bedrijven sinds
2007, voor activiteiten en projecten in het Midden-Oosten.
3. Alle contracten, subsidieaanvragen, officiële besluiten tot verlening of
afwijzing van de subsidie en alle correspondentie (brieven, e-mails)
tussen uw bestuursorgaan en een of meer van de bovengenoemde
bedrijven, gerelateerd aan activiteiten of projecten van een of meer van
de bovengenoemde bedrijven in Israël en/of de bezette Palestijnse
gebieden (inclusief de Westelijke Jordaanoever en Oost-Jeruzalem).
De ontvangst van uw verzoek is per e-mail bevestigd op 12 mei 2021. In de e-mail
van 26 mei 2021 is de beslistermijn met vier weken verdaagd. Op 5 juli 2021
hebben wij een telefonisch gesprek gevoerd over het verzoek en uitleg gegeven
over de verdere behandeling van uw verzoek. Er is in afstemming met u besloten
om in deelbesluiten te werken. Het eerste deelbesluit is op 27 september 2021 aan
u verzonden. Op 15 maart 2022 is er een tijdspad met u afgesproken. Dit besluit
betreft het tweede en tevens laatste deelbesluit op uw verzoek.
Met betrekking tot uw verzoek om informatie bericht ik u als volgt
Verzoek op basis van de Wob – nu Woo van toepassing
U heeft uw verzoek om openbaarmaking van informatie gedaan op grond van de
Wob. Vanaf 1 mei 2022 is de Wob vervangen door de Woo. De Woo kent geen
overgangsrecht; dit betekent dat vanaf 1 mei 2022 de Woo geldt. Dit tweede
deelbesluit wordt daarom binnen het wettelijk kader van de Woo beoordeeld.
Wettelijk kader
Uw verzoek valt onder de reikwijdte van de Woo. Voor de relevante Woo-artikelen
verwijs ik u naar de bijlage.
Inventarisatie documenten
Op basis van uw verzoek zijn in totaal 51 documenten aangetroffen. Deze
documenten zijn opgenomen in een inventarislijst, die als bijlage bij dit besluit is
gevoegd. De inventarislijst vermeldt de toegepaste uitzonderingsgronden per
document. De uitzonderingsgronden uit de Woo kunt u vinden in bijlage 1. In het
besluit staat de nadere toelichting bij de toegepaste gronden. Hierdoor wordt per
document duidelijk wat is besloten.
Pagina 2 van 10Besluit
Datum
juni 2022
Ik heb besloten (deels) aan u verzoek tegemoet te komen. Onder het hoofdstuk
‘Motivering’ van dit besluit licht ik dit toe.
(Gedeeltelijk) openbaar
Ik heb besloten een deel van de aangetroffen documenten (gedeeltelijk) openbaar
te maken op grond van de Woo. Bij het niet openbaar maken van bepaalde
informatie heb ik de artikelen 5.1, eerste lid, aanhef en onder c en tweede lid,
aanhef en onder e van de Woo toegepast.
Buiten reikwijdte
In de aangetroffen documenten staat ook informatie die valt buiten de reikwijdte
van uw verzoek. Daar waar dat het geval is, heb ik dat op de betreffende
documenten aangegeven met de aanduiding ‘‘Buiten reikwijdte verzoek”.
Overwegingen
Algemene overweging: openbaarheid t.a.v. een ieder
Als eerste wil ik u wijzen op het volgende.
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in het eerste artikel 1.1. van de
Woo. Dit is een belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. De Woo is
niet van toepassing op informatie die al openbaar is.
Algemene uitgangspunten bij toetsing aan de uitzonderingsgronden
De toetsing aan de uitzonderingsgronden verloopt als volgt. Eerst kijk ik of een
van de uitzonderingsgronden speelt. Dat doe ik meestal per alinea, soms per zin.
Vervolgens kijk ik wat voor soort uitzonderingsgrond het is. Als het een absolute
uitzonderingsgrond is, mag ik de informatie niet verstrekken. Als het een relatieve
uitzonderingsgrond is, moet ik een afweging maken tussen het algemene belang
van openbaarheid en het specifieke belang dat de uitzonderingsgrond beschermt.
Daarbij weegt het belang van openbaarheid zwaar.
In de inventarislijst en op de documenten heb ik opgenomen welke
uitzonderingsgronden van toepassing zijn.
Pagina 3 van 10Datum
Bedrijfs- en fabricagegegevens
juni 2022
Op grond van artikel 5.1, eerste lid, aanhef en onder c, van de Woo mag ik geen
informatie openbaar maken als het gaat om bedrijfs- en fabricagegegevens die in
vertrouwen aan de overheid zijn medegedeeld. De vertrouwelijkheid van de
informatie die aan de overheid is verstrekt, kan bijvoorbeeld blijken uit een
expliciete verklaring. Het is ook mogelijk dat de vertrouwelijkheid door de
verstrekker mocht worden aangenomen. Het gaat hier om gegevens waaruit
informatie kan worden afgelezen of afgeleid over de technische bedrijfsvoering,
het productieproces, de afzet van producten of de afnemers of leveranciers. Ook
financiële gegevens kunnen als bedrijfs- en fabricagegegevens worden
aangemerkt.
In de documenten staan bedrijfs- en fabricagegegevens die in het kader van de
verleende subsidie vertrouwelijk aan mij zijn meegedeeld. Om schade aan de
concurrentiepositie van deze organisatie te voorkomen heb ik besloten informatie
betreft kwantiteiten en kosten van buizen en materialen, winstmarges,
betalingsafspraken- en verplichtingen en andere cijfermatige en strategische
informatie niet openbaar te maken met een beroep op artikel 5.1, eerste lid,
aanhef en onder c, van de Woo. Daar waar ik deze uitzonderingsgrond heb
toegepast op de documenten, heb ik dat aangegeven met de code ’5.1.1c’ als
notatiewijze.
De eerbiediging van de persoonlijke levenssfeer
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit belang
zwaarder weegt dan het belang van openbaarheid. Het gaat om persoonsgegevens
die (indirect) te herleiden zijn tot een persoon zoals namen, e-mailadressen,
telefoonnummers en functienamen. Bij (bepaalde passages uit) de documenten is
dit het geval. Ik vind het in dit geval belangrijk dat de identiteit van betrokkene niet
bekend wordt omdat dit zijn of haar privacy kan schenden. Uit de documenten heb
ik ook handtekeningen verwijderd. Dit heb ik onder andere gedaan met het oog op
het voorkomen van identiteitsfraude. Ik ben van oordeel dat dit belang zwaarder
weegt dan het belang van openbaarheid. Daarom heb ik besloten deze informatie
niet openbaar te maken met een beroep op artikel 5.1, tweede lid, aanhef en onder
e, van de Woo. Daar waar ik deze uitzonderingsgrond heb toegepast op de
documenten, heb ik dat aangegeven met de code ’5.1.1c’ als notatiewijze.
Wijze van openbaarmaking en plaatsing op internet
De documenten die door mij openbaar worden gemaakt op grond van de Woo, treft
u bij dit besluit in kopie aan. De openbaar gemaakte documenten en dit besluit
worden geplaatst op www.rijksoverheid.nl, zodat ze voor een ieder beschikbaar zijn.
Mocht u naar aanleiding van dit besluit vragen hebben, kunt u contact opnemen
met de Directie Juridische Zaken via woo@minbuza.nl.
Pagina 4 van 10De minister voor Buitenlandse Handel en Ontwikkelingssamenwerking,
Datum
juni 2022
Directeur van de Directie Duurzame Economische Ontwikkeling
Steven Collet
[Deze brief is niet voorzien van een handtekening. In een formele en beveiligde omgeving
is vastgelegd dat de beslissingsbevoegde akkoord is met de inhoud van dit document en
de verzending.]
Bezwaarschrift indienen
Tegen dit besluit kunt u binnen zes weken na de dag waarop dit bekend is gemaakt een
bezwaarschrift indienen. Een bezwaar tegen dit deelbesluit wordt tevens geacht gekeerd te
zijn tegen deelbesluit I. Mocht u tegen deelbesluit I al bezwaar aangetekend hebben, dan
wordt dat bezwaar geacht tevens gekeerd te zijn tegen het onderhavige deelbesluit II. Het
bezwaarschrift moet door de indiener zijn ondertekend en bevat ten minste zijn naam en
adres, de dagtekening, een omschrijving van het besluit waartegen het bezwaar is gericht en
de gronden waarop het bezwaar rust. Het bezwaarschrift moet worden gericht aan: de Minister
van Buitenlandse Zaken t.a.v. Directie Juridische Zaken, Afdeling Nederlands Recht, Postbus
20061, 2500 EB, Den Haag.
Pagina 5 van 10Bijlage 1 – Relevante artikelen uit de Woo
Datum
Artikel 1.1
juni 2022
Eenieder heeft recht op toegang tot publieke informatie zonder daartoe een
belang te hoeven stellen, behoudens bij deze wet gestelde beperkingen.
Artikel 2.1
In deze wet en de daarop berustende bepalingen wordt verstaan onder:
document: een door een orgaan, persoon of college als bedoeld in artikel 2.2,
eerste lid, opgemaakt of ontvangen schriftelijk stuk of ander geheel van
vastgelegde gegevens dat naar zijn aard verband houdt met de publieke taak van
dat orgaan, die persoon of dat college;
milieu-informatie: hetgeen daaronder wordt verstaan in artikel 19.1a van de Wet
milieubeheer;
Onze Minister: Onze Minister van Binnenlandse Zaken en Koninkrijksrelaties;
publieke informatie: informatie neergelegd in documenten die berusten bij een
orgaan, persoon of college als bedoeld in artikel 2.2, eerste lid, of informatie die
krachtens artikel 2.3 door een bestuursorgaan kan worden gevorderd.
Artikel 2.5
Bij de toepassing van deze wet wordt uitgegaan van het algemeen belang van
openbaarheid van publieke informatie voor de democratische samenleving.
Artikel 4.1
1. Eenieder kan een verzoek om publieke informatie richten tot een
bestuursorgaan of een onder verantwoordelijkheid van een bestuursorgaan
werkzame instelling, dienst of bedrijf. In het laatste geval beslist het
verantwoordelijke bestuursorgaan op het verzoek.
2. Een verzoek kan mondeling of schriftelijk worden ingediend en kan elektronisch
worden verzonden op de door het bestuursorgaan aangegeven wijze.
3. De verzoeker behoeft bij zijn verzoek geen belang te stellen.
4. De verzoeker vermeldt bij zijn verzoek de aangelegenheid of het daarop
betrekking hebbende document, waarover hij informatie wenst te ontvangen.
5. Indien een verzoek te algemeen geformuleerd is, verzoekt het bestuursorgaan
binnen twee weken na ontvangst van het verzoek de verzoeker om het verzoek te
preciseren en is het de verzoeker daarbij behulpzaam.
6. Het bestuursorgaan kan besluiten een verzoek niet te behandelen, indien de
verzoeker niet meewerkt aan een verzoek tot precisering als bedoeld het vijfde
lid. In afwijking van artikel 4:5, vierde lid, van de Algemene wet bestuursrecht
wordt het besluit om het verzoek niet te behandelen aan de verzoeker
bekendgemaakt binnen twee weken nadat het verzoek is gepreciseerd of nadat de
daarvoor gestelde termijn ongebruikt is verstreken.
7. Een verzoek om informatie wordt ingewilligd met inachtneming van het
bepaalde in hoofdstuk 5.
Artikel 5.1
1. Het openbaar maken van informatie ingevolge deze wet blijft achterwege voor
zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
Pagina 6 van 10c. bedrijfs- en fabricagegegevens betreft die door natuurlijke personen of
rechtspersonen vertrouwelijk aan de overheid zijn meegedeeld;
Datum
d. persoonsgegevens betreft als bedoeld in paragraaf juni 2022
3.1 onderscheidenlijk paragraaf 3.2 van de Uitvoeringswet Algemene verordening
gegevensbescherming, tenzij de betrokkene uitdrukkelijk toestemming heeft
gegeven voor de openbaarmaking van deze persoonsgegevens of deze
persoonsgegevens kennelijk door de betrokkene openbaar zijn gemaakt;
e. nummers betreft die dienen ter identificatie van personen die bij wet of
algemene maatregel van bestuur zijn voorgeschreven als bedoeld in artikel 46 van
de Uitvoeringswet Algemene verordening gegevensbescherming, tenzij de
verstrekking kennelijk geen inbreuk op de levenssfeer maakt.
2. Het openbaar maken van informatie blijft eveneens achterwege voor zover het
belang daarvan niet opweegt tegen de volgende belangen:
a. de betrekkingen van Nederland met andere landen en staten en met
internationale organisaties;
b. de economische of financiële belangen van de Staat, andere publiekrechtelijke
lichamen of bestuursorganen, in geval van milieu-informatie slechts voor zover de
informatie betrekking heeft op handelingen met een vertrouwelijk karakter;
c. de opsporing en vervolging van strafbare feiten;
d. de inspectie, controle en toezicht door bestuursorganen;
e. de eerbiediging van de persoonlijke levenssfeer;
f. de bescherming van andere dan in het eerste lid, onderdeel c, genoemde
concurrentiegevoelige bedrijfs- en fabricagegegevens;
g. de bescherming van het milieu waarop deze informatie betrekking heeft;
h. de beveiliging van personen en bedrijven en het voorkomen van sabotage;
i. het goed functioneren van de Staat, andere publiekrechtelijke lichamen of
bestuursorganen.
3. Indien een verzoek tot openbaarmaking op een van de in het tweede lid
genoemde gronden wordt afgewezen, bevat het besluit hiervoor een uitdrukkelijke
motivering.
4. Openbaarmaking kan tijdelijk achterwege blijven, indien het belang van de
geadresseerde van de informatie om als eerste kennis te nemen van de informatie
dit kennelijk vereist. Het bestuursorgaan doet mededeling aan de verzoeker van
de termijn waarbinnen de openbaarmaking alsnog zal geschieden.
5. In uitzonderlijke gevallen kan openbaarmaking van andere informatie dan
milieu-informatie voorts achterwege blijven indien openbaarmaking onevenredige
benadeling toebrengt aan een ander belang dan genoemd in het eerste of tweede
lid en het algemeen belang van openbaarheid niet tegen deze benadeling
opweegt. Het bestuursorgaan baseert een beslissing tot achterwege laten van de
openbaarmaking van enige informatie op deze grond ten aanzien van dezelfde
informatie niet tevens op een van de in het eerste of tweede lid genoemde
gronden.
6. Het openbaar maken van informatie blijft in afwijking van het eerste lid,
onderdeel c, in geval van milieu-informatie eveneens achterwege voor zover
daardoor het in het eerste lid, onderdeel c, genoemde belang ernstig geschaad
wordt en het algemeen belang van openbaarheid van informatie niet opweegt
tegen deze schade.
7. Het eerste en tweede lid zijn niet van toepassing op milieu-informatie die
betrekking heeft op emissies in het milieu.
Pagina 7 van 10Bijlage 2 – Inventarislijst
Datum
juni 2022
Nr. Unieke Documentnaam Beoordeling Woo
ID
1 1073140 O_2013- Deels 5.1.1c,
0046a_GHWM07029_Tahal_brief openbaar 5.1.2e
n.a.v. missie_d.d. 15-07-2013.pdf
2 1073141 160331_Beoordeling_GHWM07029.doc Deels 5.1.1c,
openbaar 5.1.2e
3 1073142 Beoordelingsformulier GHWM07029 H1 Deels 5.1.1c,
2013.docx openbaar 5.1.2e
4 1073143 Beoordelingsformulier GHWM07029 H1 Deels 5.1.1c,
2014.docx openbaar 5.1.2e
5 1073144 Beoordelingsformulier GHWM07029 H2 Deels 5.1.1c,
2012.docm.docx openbaar 5.1.2e
6 1073145 Beoordelingsformulier GHWM07029 H2 Deels 5.1.1c,
2013.docx openbaar 5.1.2e
7 1073146 Beoordelingsformulier VGR Deels 5.1.1c,
GHWM07029 H1 2011.docm.docx openbaar 5.1.2e
8 1073147 Beoordelingsformulier VGR Deels 5.1.2e
GHWM07029 H2 2009.doc openbaar
9 1073148 Beoordelingsformulier VGR Deels 5.1.1c,
GHWM07029 H2 2010.docx openbaar 5.1.2e
10 1073149 Beoordelingsformulier VGR Deels 5.1.1c,
GHWM07029 H2 2011.docm.docx openbaar 5.1.2e
11 1073150 beoordeling wijziging okt 12.pdf Deels 5.1.1c,
openbaar 5.1.2e
12 1073151 mails over wijziging juni 2013.pdf Deels 5.1.1c,
openbaar 5.1.2e
13 1073152 memo wijzigingsverzoek juni 2013.pdf Deels 5.1.1c
openbaar
14 1073153 telefoonnotitie wijziging juni 2013.pdf Deels 5.1.1c,
openbaar 5.1.2e
15 1073154 wijziging sept 11 beoordeling.pdf Deels 5.1.1c,
openbaar 5.1.2e
16 1073155 wijziging sept 11 besluit.pdf Deels 5.1.2e
openbaar
17 1073156 wijziging verzoek okt 12 Deels 5.1.1c,
communicatie.pdf openbaar 5.1.2e
18 1073157 wijziging verzoek okt 12.pdf Deels 5.1.1c,
openbaar 5.1.2e
19 1073158 wijzigingsverzoek juni 2013.pdf Deels 5.1.1c,
openbaar 5.1.2e
20 1073159 ingevulde questionnaire.pdf Deels 5.1.1c,
openbaar 5.1.2e
21 1073160 notulen goco.pdf Deels 5.1.2e
openbaar
22 1073161 O_2011_0067_GHWM07029_approval Deels 5.1.2e
CP 2.5d_d.d._25-03-2011.pdf openbaar
Pagina 8 van 1023 1073162 O_2011_0117_GH- Deels 5.1.1c,
WM07029_Tahal_vragenbrief_d.d._15- openbaar 5.1.2e
Datum
07-2011.pdf juni 2022
24 1073163 rapport ecorys aanvraag.pdf Deels 5.1.1c
openbaar
25 1073164 161214 Beoordelingsformulier Deels 5.1.1c,
slotdocumenten v7.doc openbaar 5.1.2e
26 1073165 O_2017- Deels 5.1.1c,
0044_GHWM07029_Beschikking openbaar 5.1.2e
December 2017.pdf
27 1073166 20140225 progress report 11.pdf Deels 5.1.1c,
openbaar 5.1.2e
28 1073167 O_2008_0352i_GHWM07029_Ned Deels 5.1.1c,
amb_interim report_d.d_01-04- openbaar 5.1.2e
2008.pdf
29 1073168 Progress report 10 - 20130521.pdf Deels 5.1.1c,
openbaar 5.1.2e
30 1073169 Beoordeling vgr H1 2009 compleet.pdf Deels 5.1.2e
openbaar
31 1073170 Beoordeling vgr h2 2008 compleet.pdf Deels 5.1.2e
openbaar
32 1073171 mail 20111124 answer regarding Deels 5.1.1c,
progress report questions.pdf openbaar 5.1.2e
33 1073172 mail 20111128 re progress report.pdf Deels 5.1.1c,
openbaar 5.1.2e
34 1073173 mail string 20120430 regarding Deels 5.1.1c,
progress report 8.pdf openbaar 5.1.2e
35 1073174 Emails late 2009 - delays due to tax Deels 5.1.2e
exemptions.pdf openbaar
36 1073175 mail 090203 parent company Deels 5.1.2e
guarantee.pdf openbaar
37 1073176 mail 090320 parent company Deels 5.1.2e
guarantee and signed contract.pdf openbaar
38 1073177 mail 090329 tax exemption.pdf Deels 5.1.2e
openbaar
39 1073178 mail 20100216 regarding origin of Deels 5.1.2e
supplier.pdf openbaar
40 1073179 mail 20100328 - reason of delays in Deels 5.1.2e
project.pdf openbaar
41 1073180 mail 20100328 - regarding financing Deels 5.1.1c,
spareparts.pdf openbaar 5.1.2e
42 1073181 O_2015- Deels 5.1.1c,
0054a_GHWM07029_GWCL_brief inz openbaar 5.1.2e
finalizing project_d.d._11-08-2015.pdf
43 1073182 O_2015- Deels 5.1.1c,
0070a_GHWM07029_GWCL_reminder openbaar 5.1.2e
finalizing project_d.d._13-10-2015.pdf
44 1073183 20121015 price escalations Tahal.PNG Deels 5.1.1c,
openbaar 5.1.2e
45 1073184 20121016 price escalations Tahal.PNG Deels 5.1.1c,
openbaar 5.1.2e
46 1073185 20121126 price escalations Tahal.PNG Deels 5.1.1c,
openbaar 5.1.2e
Pagina 9 van 1047 1073186 GHWM07029 notulen GC 18-09- Deels 5.1.2e
2007.pdf openbaar
Datum
48 1073187 Tahal - ATN - Oret - Auditors Signed Deels 5.1.1c, juni 2022
Report with Final Report.pdf openbaar 5.1.2e
49 1073188 O_2011~1.PDF Deels 5.1.1c,
openbaar 5.1.2e
50 1073189 O_2012~1.PDF Deels 5.1.1c,
openbaar 5.1.2e
51 1073190 O_2015~1.PDF Deels 5.1.1c,
openbaar 5.1.2e
Pagina 10 van 10