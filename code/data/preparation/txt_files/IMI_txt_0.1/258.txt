File id: 258 File title: Besluit_Woo-verzoek_integratie_van_Rijks_volmachtregisters_in_het_Handelsregister.pdf.
>Retouradres Postbus 20401 2500 EK Den Haag
Directie Wetgeving en
Juridische Zaken
per mail: Bezoekadres
Bezudenhoutseweg 73
2594 AC Den Haag
Postadres
Postbus 20401
2500 EK Den Haag
Overheidsidentificatienr
00000001003214369000
T 070 379 8911 (algemeen)
F 070 378 6100 (algemeen)
www.rijksoverhed.nl/ezk
Behandeld door
Datum 21 september 2022
Betreft Besluit op uw Woo-verzoek inzake de follow-up van de toezegging
T 070 379
anno 2007 van staatssecretaris Van Gennip (EZ) tot integratie van ’s
@minezk.nl
Rijks volmachtregisters in het Handelsregister
Ons kenmerk
WJZ / 22433345
Uw kenmerk
Geachte ,
Bijlage(n)
In uw verzoek van 4 augustus 2022 heeft u mij gevraagd informatie openbaar te
maken over de follow-up van de toezegging anno 2007 van staatssecretaris Van
Gennip (EZ) tot integratie van ’s Rijks volmachtregisters in het Handelsregister.
U heeft uw verzoek aangevuld met de vraag of ik beschikking heb over het
rapport ‘Naar volmachtregisters bij het Rijk’.
U heeft in de loop van de maand augustus meermaals gecorrespondeerd met
, ambtenaar bij mijn ministerie. Hierin heeft u ingestemd met een
verlenging van de beslistermijn met twee weken. De uiterlijke beslistermijn is
daarmee 15 september 2022 geworden. Vooralsnog heeft het langer geduurd om
op uw verzoek te beslissen. Daarvoor bied ik u mijn excuses aan.
1. Wettelijk kader
Ik behandel uw verzoek als een verzoek op grond van de Wet open overheid
(Woo). De relevante artikelen uit de Woo kunt u vinden in bijlage 1 bij deze brief.
2. Inventarisatie documenten
Op basis van uw verzoek heb ik een informatiespecialist de centrale archieven –
digitaal en analoog – laten doorzoeken op:
- ‘volmachtregister’, in combinatie met ‘handelsregister’ of ‘Regeling
financieel beheer Rijk’ of ‘Besluit privaatrechtelijke rechtshandelingen
1996’
- ‘16a + Hrw’
- ‘16a + Handelsregisterwet’
- “Naar volmachtregisters bij het Rijk”
Ook heb ik de voor het handelsregister beleidsverantwoordelijke medewerkers
hun persoonlijke archieven laten doorzoeken en heb ik navraag laten doen bij
Pagina 1 van 9Directie Wetgeving en
Juridische Zaken
medewerkers en oud-medewerkers van de directies Financieel-Economische
WJZ / 22433345
Zaken en Wetgeving en Juridische Zaken. Ook heb ik navraag laten doen bij het
ministerie van Financiën ter zake van het rapport ‘Naar volmachtregisters bij het
Rijk’.
Bij deze inventarisatie zijn zes documenten aangetroffen. De documenten zijn ook
geordend in de bij dit besluit gevoegde inventarislijst.
Reeds openbare documenten
De Woo is niet van toepassing op documenten die al openbaar zijn. Eén document
is reeds openbaar. Het betreft Handelingen II, 2006/7, nr. 40, p. 2393-2414. U
kunt het vinden via de in de voetnoot opgenomen weblink.1 U treft dit document
niet aan op de inventarislijst.
Document 4
Ik merk op dat het document met nummer 4 op de inventarislijst goeddeels
buiten de reikwijdte van uw verzoek valt. Alleen pagina 1, onder 4, heeft
betrekking op uw verzoek. Ik maakt de overige nummers op pagina 1 en de
overige vier pagina’s daarom niet openbaar.
3. Besluit
Ik besluit de documenten waarin de door u opgevraagde informatie staat
openbaar te maken met uitzondering van de persoonsgegevens die daarin staan.
4. Overwegingen
Als eerste wil ik u wijzen op het volgende.
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in artikel 1.1 van de Woo. Dit is
een belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder.
Algemene uitgangspunten bij toetsing aan de uitzonderingsgronden
De toetsing aan de uitzonderingsgronden verloopt als volgt. Eerst kijk ik of een
van de uitzonderingsgronden speelt. Dat doe ik meestal per alinea, soms per zin.
Vervolgens kijk ik wat voor soort uitzonderingsgrond het is. Als het een absolute
uitzonderingsgrond is, mag ik de informatie niet verstrekken. Als het een relatieve
uitzonderingsgrond is, moet ik een afweging maken tussen het algemene belang
van openbaarheid en het specifieke belang dat de uitzonderingsgrond beschermt.
Daarbij weegt het belang van openbaarheid zwaar. Als ik informatie weiger, moet
1 https://zoek.officielebekendmakingen.nl/h-tk-20062007-2393-2414.html
Pagina 2 van 9Directie Wetgeving en
Juridische Zaken
ik goed motiveren waarom ik dat doe. Dat geldt nog sterker als de informatie
WJZ / 22433345
ouder dan vijf jaar is.
In de inventarislijst en op de documenten heb ik opgenomen welke
uitzonderingsgronden van toepassing zijn.
De eerbiediging van de persoonlijke levenssfeer
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. Het gaat om
persoonsgegevens die (indirect) te herleiden zijn tot een persoon zoals namen, e-
mailadressen, telefoonnummers en functienamen. In de documenten, waarbij in
de inventarislijst, in de kolom “Woo”, 5.1.2.e staat vermeld, staan
persoonsgegevens, zoals namen, e-mailadressen, functienamen en
telefoonnummers. Ik vind het in dit geval belangrijk dat de identiteit van
betrokkenen niet bekend wordt omdat dit hun privacy kan schenden. Dat vind ik
niet wenselijk, te meer niet omdat deze betrokkenen niet uit hoofde van hun
functie in de openbaarheid zijn getreden en omdat persoonlijke beleidsopvattingen
van de betrokkenen openbaar worden gemaakt. Daarom maak ik deze
persoonsgegevens niet openbaar.
Het gegeven dat de informatie ouder is dan vijf jaar, doet aan het voorgaande niet
af. De inbreuk die openbaarmaking van persoonsgegevens heeft op de
persoonlijke levenssfeer van betrokkenen, wordt immers niet geringer door enkel
tijdsverloop. Integendeel, de levensloop van betrokkenen kan door het
verstrekken van niet-actuele persoonsgegevens juist op indringender wijze in
kaart worden gebracht. Ik maak ook de oudere informatie daarom niet openbaar.
Persoonlijke beleidsopvattingen in een document voor intern beraad
Uitgangspunt van de Woo is dat overheidsinformatie openbaar is. Dit geldt in
principe ook voor documenten opgesteld voor intern beraad. Intern beraad is het
overleg tussen ambtenaren binnen een bestuursorgaan, of binnen een kring van
bestuursorganen die gezamenlijk verantwoordelijk zijn voor een bestuurlijke
aangelegenheid. Documenten die bestemd zijn voor intern beraad kunnen
persoonlijke beleidsopvattingen bevatten. Ten aanzien van de openbaarmaking
van deze persoonlijke beleidsopvattingen geldt het volgende. Op grond van artikel
5.2, eerste lid, van de Woo worden persoonlijke beleidsopvattingen in documenten
die bestemd zijn voor intern beraad niet openbaar gemaakt. Persoonlijke
beleidsopvattingen zijn ambtelijke adviezen, meningen, visies, standpunten en
overwegingen ten behoeve van intern beraad. Persoonlijke beleidsopvattingen zijn
niet: feiten, prognoses, beleidsalternatieven, de gevolgen van een bepaald
beleidsalternatief of andere onderdelen met een overwegend objectief karakter.
Op grond van artikel 5.2, tweede lid, van de Woo kan ik evenwel besluiten
informatie te geven over persoonlijke beleidsopvattingen als ik dat in het belang
acht van een goede en democratische bestuursvoering. Deze informatie wordt dan
gegeven in geanonimiseerde vorm, tenzij degenen die deze opvattingen hebben
geuit of hiermee hebben ingestemd vinden dat de informatie wel herleidbaar is tot
hen. Ik acht het in dit geval in het belang van een goede en democratische
Pagina 3 van 9Directie Wetgeving en
Juridische Zaken
bestuursvoering om de persoonlijke beleidsopvattingen in de stukken openbaar te
WJZ / 22433345
maken. Daartoe overweeg ik dat de informatie gedateerd is en het intern beraad
niet door de openbaarmaking zou worden geschaad.
5. Overige opmerkingen
Ik merk op dat u in uw verzoek en ook in uw correspondentie met mijn
ambtenaren verschillende vragen stelt en constateringen inbrengt over de wijze
waarop mijn ministerie uitvoering geeft aan artikel 16a van de Handelsregisterwet
en artikel 4 van de Regeling financieel beheer van het Rijk.
De Wet open overheid schept geen publiekrechtelijk kader tot het beantwoorden
van vragen en is, in de woorden van de Afdeling Bestuursrechtspraak van de Raad
van State, niet bestemd voor verzoeken om antwoorden, uitleg, verklaringen of
standpunten. Ook niet als dat nodig is voor het boven water halen van de
waarheid (vgl. onder andere ABRvS 15 augustus 2018, ECLI:NL:RVS:2018:2716,
rov. 3.1). Voor zover ik al antwoorden, uitleg, verklaringen of standpunten naar
voren breng, betreffen dit niet-appellabele feitelijke handelingen. Ik acht het
daarom niet opportuun om uw vragen en opmerkingen in dit besluit te
beantwoorden.
Het voorgaande neemt niet weg dat ik het waardeer dat u interesse toont in de
naleving van deze voorschriften. Ik begrijp dat u over dit onderwerp reeds met
mijn ambtenaren en met ambtenaren van andere departementen in gesprek bent.
Ik nodig u uit om dit gesprek via de daartoe geëigende kanalen voort te zetten.
6. Wijze van openbaarmaking en publicatie
De documenten worden naar u gemaild.
Dit besluit en de documenten die voor iedereen (gedeeltelijk) openbaar worden,
worden op www.rijksoverheid.nl gepubliceerd.
Vragen
Als u vragen heeft over de afhandeling van uw verzoek, dan kunt u contact
opnemen met de behandelaar van uw verzoek. De contactgegevens vindt u
rechtsboven op deze brief.
De Minister van Economische Zaken en Klimaat,
namens deze:
mr. E.J. de Bruin
plaatsvervangend directeur Wetgeving en Juridische Zaken
Pagina 4 van 9Directie Wetgeving en
Juridische Zaken
Een belanghebbende die bezwaar heeft tegen de weigering om informatie openbaar te
WJZ / 22433345
maken kan binnen zes weken na de dag waarop dit is bekend gemaakt een bezwaarschrift
indienen. Het bezwaarschrift moet door de indiener zijn ondertekend en bevat ten minste
zijn naam en adres, de dagtekening, een omschrijving van het besluit waartegen het
bezwaar is gericht en de gronden waarop het bezwaar rust. Dit bezwaarschrift moet worden
gericht aan: de Minister van Economische Zaken en Klimaat, directie Wetgeving en
Juridische Zaken, Postbus 20401, 2500 EK ’s-Gravenhage. Dit besluit is verzonden op de in
de aanhef vermelde datum.
Pagina 5 van 9Directie Wetgeving en
Juridische Zaken
Bijlage 1 - Inventarislijst
WJZ / 22433345
Soort
Datum document Beoordeling Woo Afzender Ontvanger
Nr. Onderwerp
2-4- Deels
1 2010 Verslag Reacties_publicatie_mandaatbesluiten_doc openbaar 5.1.2.e EZ EZ
27-7- Deels
2 2010 E-mail FW Mandaatbrief en handelsregister openbaar 5.1.2.e EZ EZ
27-7- Deels
2a 2010 Bijlage bekendmmandaat openbaar 5.1.2.e EZ Justitie
6-10- Deels
3 2010 Memo Heroverweging_volmachtregister_EZ openbaar 5.1.2.e EZ EZ
11-10- Verslag vergadering MT-FEZ 11 oktober Deels
4 2010 Verslag 2010 openbaar 5.1.2.e EZ EZ
Pagina 6 van 9Directie Wetgeving en
Juridische Zaken
Bijlage 2 – Relevante artikelen uit de Woo
WJZ / 22433345
Artikel 1.1 Recht op toegang
Eenieder heeft recht op toegang tot publieke informatie zonder daartoe een
belang te hoeven stellen, behoudens bij deze wet gestelde beperkingen.
Artikel 2.1 Begripsbepalingen
In deze wet en de daarop berustende bepalingen wordt verstaan onder:
- document: een door een orgaan, persoon of college als bedoeld in artikel
2.2, eerste lid, opgemaakt of ontvangen schriftelijk stuk of ander geheel
van vastgelegde gegevens dat naar zijn aard verband houdt met de
publieke taak van dat orgaan, die persoon of dat college;
- milieu-informatie: hetgeen daaronder wordt verstaan in artikel 19.1a van
de Wet milieubeheer;
- Onze Minister: Onze Minister van Binnenlandse Zaken en
Koninkrijksrelaties;
- publieke informatie: informatie neergelegd in documenten die berusten bij
een orgaan, persoon of college als bedoeld in artikel 2.2, eerste lid, of
informatie die krachtens artikel 2.3 door een bestuursorgaan kan worden
gevorderd.
Artikel 4.1 Verzoek
1. Eenieder kan een verzoek om publieke informatie richten tot een
bestuursorgaan of een onder verantwoordelijkheid van een
bestuursorgaan werkzame instelling, dienst of bedrijf. In het laatste geval
beslist het verantwoordelijke bestuursorgaan op het verzoek.
2. Een verzoek kan mondeling of schriftelijk worden ingediend en kan
elektronisch worden verzonden op de door het bestuursorgaan
aangegeven wijze.
3. De verzoeker behoeft bij zijn verzoek geen belang te stellen.
4. De verzoeker vermeldt bij zijn verzoek de aangelegenheid of het daarop
betrekking hebbende document, waarover hij informatie wenst te
ontvangen.
5. Indien een verzoek te algemeen geformuleerd is, verzoekt het
bestuursorgaan binnen twee weken na ontvangst van het verzoek de
verzoeker om het verzoek te preciseren en is het de verzoeker daarbij
behulpzaam.
6. Het bestuursorgaan kan besluiten een verzoek niet te behandelen, indien
de verzoeker niet meewerkt aan een verzoek tot precisering als bedoeld
het vijfde lid. In afwijking van artikel 4:5, vierde lid, van de Algemene wet
bestuursrecht wordt het besluit om het verzoek niet te behandelen aan de
verzoeker bekendgemaakt binnen twee weken nadat het verzoek is
gepreciseerd of nadat de daarvoor gestelde termijn ongebruikt is
verstreken.
7. Een verzoek om informatie wordt ingewilligd met inachtneming van het
bepaalde in hoofdstuk 5.
Artikel 5.1 Uitzonderingen
Pagina 7 van 9Directie Wetgeving en
Juridische Zaken
1. Het openbaar maken van informatie ingevolge deze wet blijft achterwege
WJZ / 22433345
voor zover dit:
a) de eenheid van de Kroon in gevaar zou kunnen brengen;
b) de veiligheid van de Staat zou kunnen schaden;
c) bedrijfs- en fabricagegegevens betreft die door natuurlijke personen of
rechtspersonen vertrouwelijk aan de overheid zijn meegedeeld;
d) persoonsgegevens betreft als bedoeld in paragraaf 3.1 onderscheidenlijk
paragraaf 3.2 van de Uitvoeringswet Algemene verordening
gegevensbescherming, tenzij de betrokkene uitdrukkelijk toestemming
heeft gegeven voor de openbaarmaking van deze persoonsgegevens of
deze persoonsgegevens kennelijk door de betrokkene openbaar zijn
gemaakt;
e) nummers betreft die dienen ter identificatie van personen die bij wet of
algemene maatregel van bestuur zijn voorgeschreven als bedoeld in
artikel 46 van de Uitvoeringswet Algemene verordening
gegevensbescherming, tenzij de verstrekking kennelijk geen inbreuk op
de levenssfeer maakt.
2. Het openbaar maken van informatie blijft eveneens achterwege
voor zover het belang daarvan niet opweegt tegen de volgende belangen:
a) de betrekkingen van Nederland met andere landen en staten en met
internationale organisaties;
b) de economische of financiële belangen van de Staat, andere
publiekrechtelijke lichamen of bestuursorganen, in geval van milieu-
informatie slechts voor zover de informatie betrekking heeft op
handelingen met een vertrouwelijk karakter;
c) de opsporing en vervolging van strafbare feiten;
d) de inspectie, controle en toezicht door bestuursorganen;
e) de eerbiediging van de persoonlijke levenssfeer;
f) de bescherming van andere dan in het eerste lid, onderdeel c, genoemde
concurrentiegevoelige bedrijfs- en fabricagegegevens;
g) de bescherming van het milieu waarop deze informatie betrekking heeft;
h) de beveiliging van personen en bedrijven en het voorkomen van
sabotage;
i) het goed functioneren van de Staat, andere publiekrechtelijke lichamen of
bestuursorganen.
3. Indien een verzoek tot openbaarmaking op een van de in het
tweede lid genoemde gronden wordt afgewezen, bevat het besluit hiervoor
een uitdrukkelijke motivering.
4. Openbaarmaking kan tijdelijk achterwege blijven, indien het belang van de
geadresseerde van de informatie om als eerste kennis te nemen van de
informatie dit kennelijk vereist. Het bestuursorgaan doet mededeling aan
de verzoeker van de termijn waarbinnen de openbaarmaking alsnog zal
geschieden.
5. In uitzonderlijke gevallen kan openbaarmaking van andere informatie dan
milieu-informatie voorts achterwege blijven indien openbaarmaking
onevenredige benadeling toebrengt aan een ander belang dan genoemd in
het eerste of tweede lid en het algemeen belang van openbaarheid niet
tegen deze benadeling opweegt. Het bestuursorgaan baseert een
beslissing tot achterwege laten van de openbaarmaking van enige
Pagina 8 van 9Directie Wetgeving en
Juridische Zaken
informatie op deze grond ten aanzien van dezelfde informatie niet tevens
WJZ / 22433345
op een van de in het eerste of tweede lid genoemde gronden.
6. Het openbaar maken van informatie blijft in afwijking van het eerste lid,
onderdeel c, in geval van milieu-informatie eveneens achterwege voor
zover daardoor het in het eerste lid, onderdeel c, genoemde belang ernstig
geschaad wordt en het algemeen belang van openbaarheid van informatie
niet opweegt tegen deze schade.
7. Het eerste en tweede lid zijn niet van toepassing op milieu-informatie die
betrekking heeft op emissies in het milieu.
Artikel 5.2 Persoonlijke beleidsopvattingen
1. In geval van een verzoek om informatie uit documenten, opgesteld ten
behoeve van intern beraad, wordt geen informatie verstrekt over daarin
opgenomen persoonlijke beleidsopvattingen. Onder persoonlijke
beleidsopvattingen worden verstaan ambtelijke adviezen, visies,
standpunten en overwegingen ten behoeve van intern beraad, niet zijnde
feiten, prognoses, beleidsalternatieven, de gevolgen van een bepaald
beleidsalternatief of andere onderdelen met een overwegend objectief
karakter.
2. Het bestuursorgaan kan over persoonlijke beleidsopvattingen met het oog
op een goede en democratische bestuursvoering informatie verstrekken in
niet tot personen herleidbare vorm. Indien degene die deze opvattingen
heeft geuit of zich erachter heeft gesteld, daarmee heeft ingestemd, kan
de informatie in tot personen herleidbare vorm worden verstrekt.
3. Onverminderd het eerste en tweede lid wordt uit documenten opgesteld
ten behoeve van formele bestuurlijke besluitvorming door een minister,
een commissaris van de Koning, Gedeputeerde Staten, een gedeputeerde,
het college van burgemeester en wethouders, een burgemeester en een
wethouder, informatie verstrekt over persoonlijke beleidsopvattingen in
niet tot personen herleidbare vorm, tenzij het kunnen voeren van intern
beraad onevenredig wordt geschaad.
4. In afwijking van het eerste lid wordt bij milieu-informatie het belang van
de bescherming van de persoonlijke beleidsopvattingen afgewogen tegen
het belang van openbaarmaking. Informatie over persoonlijke
beleidsopvattingen kan worden verstrekt in niet tot personen herleidbare
vorm. Indien degene die deze opvattingen heeft geuit of zich erachter
heeft gesteld, daarmee heeft ingestemd, kan de informatie in tot personen
herleidbare vorm worden verstrekt.
Pagina 9 van 9