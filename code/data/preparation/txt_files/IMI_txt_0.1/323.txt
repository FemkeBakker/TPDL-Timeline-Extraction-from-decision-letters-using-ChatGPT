File id: 323 File title: wob-aanbesteding-giraal-betalingsverkeer-rijk-besluit.pdf.
> Retouradres Postbus 20201 2500 EE Den Haag
Directie Juridische Zaken
Korte Voorhout 7
2511 CW Den Haag
Postbus 20201
2500 EE Den Haag
www.rijksoverheid.nl
Inlichtingen
F 088-4427940
wooverzoekenDJZ@minfin.nl
www.minfin.nl
Ons kenmerk
2022-0000090606
Uw brief (kenmerk)
Datum 23 mei 2022 1 mei 2021
Betreft Beslissing op uw Wob-verzoek inzake de Aanbesteding Bijlagen
Giraal Betalingsverkeer Rijk A – Relevante artikelen Wob
B – Transponeringstabel
C - Inventarislijst
D – Documenten
Geachte,
In uw verzoek van 1 mei 2021, door mij ontvangen op 3 mei 2021, heeft u
gevraagd om informatie over de Aanbesteding Giraal Betalingsverkeer Rijk.
U vraagt “om (kopie van) alle informatie met betrekking tot Aanbesteding Giraal
Betalingsverkeer Rijk van 01-01-2019 tot 01-05-2021, waaronder:
- Vergaderstukken, waaronder: uitnodigingen, presentielijsten, agenda's,
ingekomen stukken, besluiten, besluitenlijsten en notulen;
- Correspondentie, gespreksverslagen intern (brieven, e-mails exclusief
bijlagen, gespreksnotities, SMS-jes en WhatsApp-berichten);
- Alle externe correspondentie (brieven, e-mails exclusief bijlagen,
gespreksnotities, SMS-jes en WhatsApp-berichten);
- Memo's, notities;
- Rapporten, adviezen;
- Financiële documenten waaronder: jaarverslagen, begrotingen,
bestuursverslagen;
- Datasets.”
Daarnaast verzoekt u om “andere documenten [waar ik over beschik] die -
aanvullend of in plaats van gevraagde documenten - inzicht in deze bestuurlijke
aangelegenheid kunnen geven”.
De ontvangst van uw verzoek heb ik u schriftelijk bevestigd bij brief van 10 mei
2021, met kenmerk 2021-0000089805. In deze brief is de beslistermijn met vier
weken verdaagd tot 28 juni 2021.
Op 31 mei 2021 heeft u met enkele medewerkers van mijn ministerie gesproken
over de achtergrond en reikwijdte van uw Wob-verzoek. Tijdens dit gesprek heeft
u aangegeven dat uw verzoek zich beperkt tot documenten die inzicht geven in
de ontwikkeling van de definitie ‘ernstige beroepsfout’.
Daarnaast is er op 22 september 2021 nogmaals met u gesproken over de
geïnventariseerde documenten. Tijdens dit overleg heeft u aan de hand van een
voorlopige inventarislijst aangegeven welke documenten u wilt ontvangen. Deze
documenten heb ik in mijn besluitvorming meegenomen.
Pagina 1 van 11U heeft uw verzoek om openbaarmaking van informatie gedaan op grond van de
Directie Juridische Zaken
Wet openbaarheid van bestuur (hierna: Wob). Vanaf 1 mei 2022 is de Wob
vervangen door de Wet open overheid (hierna: Woo). De Woo kent geen Ons kenmerk
overgangsrecht, dit betekent dat vanaf 1 mei de Woo geldt. Uw Wob-verzoek van 2022-0000090606
1 mei 2021 neem ik daarom als een Woo-verzoek in behandeling.
De beoordeling van de documenten heeft plaatsgevonden op basis van de Wob en
is afgerond voordat de Woo in werking trad. Dit brengt met zich mee dat de
aanduiding van de toegepaste uitzonderingsgronden in bijlage C en D afwijken
van de motivering in het besluit. Ter bevordering van de leesbaarheid heb ik in
bijlage B een transponeringstabel opgenomen, waarin de uitzonderingsgronden
op basis van de Wob en de Woo staan omschreven, alsmede een aanduiding van
de eventuele verschillen.
Het is helaas niet gelukt om binnen de wettelijke termijn op uw verzoek te
beslissen. Hiervoor bied ik u mijn excuses aan.
Wettelijk kader
Ik behandel uw verzoek als een verzoek op grond van de Woo. De relevante
artikelen uit de Woo kunt u vinden in bijlage A bij deze brief.
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in het eerste artikel 1.1. van de
Woo. Dit is een belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. De Woo is
niet van toepassing op informatie die al openbaar is.
De toetsing aan de uitzonderingsgronden verloopt als volgt. Eerst kijk ik of een
van de uitzonderingsgronden speelt. Dat doe ik meestal per alinea, soms per zin.
Vervolgens kijk ik wat voor soort uitzonderingsgrond het is. Als het een absolute
uitzonderingsgrond is, mag ik de informatie niet verstrekken. Als het een
relatieve uitzonderingsgrond is, moet ik een afweging maken tussen het
algemene belang van openbaarheid en het specifieke belang dat de
uitzonderingsgrond beschermt. Daarbij weegt het belang van openbaarheid
zwaar. Als ik informatie weiger, moet ik goed motiveren waarom ik dat doe.
Wanneer het gaat om informatie waar belangen van anderen bij betrokken zijn,
moet ik hen de mogelijkheid geven om een zienswijze in te dienen. Dit betekent
dat zij hun mening kunnen geven over of de informatie wel of niet openbaar
gemaakt moet worden. Het is uiteindelijk aan mij om te beslissen of ik de
informatie openbaar maak. In de inventarislijst en op de documenten heb ik
opgenomen welke uitzonderingsgronden van toepassing zijn.
Inventarisatie documenten
Op basis van uw verzoek heb ik gezocht in de digitale archiefsystemen, e-mail
inboxen en WhatsApp-gesprekken van betrokken medewerkers.
Bij deze inventarisatie zijn meerdere documenten aangetroffen. Deze documenten
zijn genoemd in de inventarislijst in bijlage C bij deze brief.
Pagina 2 van 11De Woo is niet van toepassing op documenten die al openbaar zijn. Een aantal
Directie Juridische Zaken
documenten is reeds openbaar en staat op de inventarislijst als zodanig
aangemerkt. Op de inventarislijst staat ook aangegeven waar u deze documenten Ons kenmerk
kunt vinden. 2022-0000090606
U heeft in uw verzoek aangegeven over welke aangelegenheid u informatie wilt
ontvangen. Een aantal documenten gaat gedeeltelijk niet over de door u
aangegeven aangelegenheid en staan op de inventarislijst als zodanig
aangemerkt. Deze informatie valt daarom buiten de reikwijdte van uw verzoek en
heb ik daarom uit de documenten verwijderd.
Tijdens het gesprek van 22 september 2021 heeft u aan de hand van een
concept-inventarislijst aangegeven welke documenten u wilt ontvangen. Bij de
beoordeling van deze documenten is gebleken dat bij meerdere van de door u
aangekruiste documenten geldt dat sprake is van een conceptversie van het
desbetreffende document, dan wel dat sprake was van incomplete e-
mailcorrespondentie. Om u zo goed mogelijk van dienst te zijn en een zo
compleet mogelijk beeld te kunnen geven, hebben wij in aanvulling op deze
documenten de definitieve versies van de conceptdocumenten, dan wel gehele e-
mailcorrespondentie geïnventariseerd en beoordeeld. Daar waar dit van
toepassing is, is dit in de inventarislijst aangegeven.
Derde-belanghebbenden
Bij de openbaarmaking van diverse documenten spelen belangen van derden een
rol. Deze derde-belanghebbenden zijn vooraf gevraagd om hun mening te geven
over de voorgenomen wijze van openbaarmaking van de documenten. De
betrokken derde-belanghebbenden stemmen in met de voorgenomen
openbaarmaking.
Besluit
Ik besluit een deel van de door u gevraagde informatie niet openbaar te maken.
Per document is op de inventarislijst aangegeven welke uitzonderingsgronden zijn
toegepast. De inventarislijst maakt integraal onderdeel uit van het besluit. Voor
de motivering van dit besluit verwijs ik naar het onderdeel “Overwegingen”.
Overwegingen
De economische of financiële belangen van de Staat, van andere
publiekrechtelijke lichamen of de in artikel 1a, onder c en d, bedoelde
bestuursorganen1 (artikel 5.1, tweede lid, onder b, van de Woo)
Op grond van artikel 5.1, tweede lid, aanhef en onder b, van de Woo kan ik geen
informatie openbaar maken als dit de economische of financiële belangen van -
onder meer - de Staat beschadigt en dit belang zwaarder weegt dan het belang
van openbaarheid. Openbaarmaking van de informatie kan gevolgen hebben voor
een privaatrechtelijke verhouding met een onderneming of burger, bijvoorbeeld
bij onderhandelingen tussen de overheid en ondernemingen of burgers.
Bij bepaalde passages uit bepaalde documenten is dit het geval. Ik vind dit
belang in dit geval zwaarder wegen dan het belang van openbaarheid omdat hier
gaat om informatie die ziet op contractwaardes, omvang en kosten van (de
aanbesteding van) het betalingsverkeer. Het openbaar maken van deze
informatie maakt dat de onderhandelingspositie van de Staat in toekomstige
vergelijkbare gevallen nadelig wordt beïnvloed. Ik weeg het hier bedoelde belang
Pagina 3 van 11zwaarder dan het belang van openbaarmaking. Ik maak deze informatie dus niet
Directie Juridische Zaken
openbaar. Waar van toepassing heb ik deze informatie onleesbaar gemaakt onder
vermelding van: 10.2.b. Ons kenmerk
2022-0000090606
De eerbiediging van de persoonlijke levenssfeer (artikel 5.1, tweede lid, onder e,
van de Woo)
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. Het gaat om
persoonsgegevens die (indirect) te herleiden zijn tot een persoon zoals namen, e-
mailadressen, telefoonnummers en functienamen. Bij bepaalde passages uit
bepaalde documenten is dit het geval. Ik vind het in dit geval belangrijk dat de
identiteit van betrokkene niet bekend wordt omdat dit zijn of haar privacy kan
schenden. Dat vind ik niet wenselijk. Daarom maak ik deze persoonsgegevens
niet openbaar.
In diverse documenten staan ook persoonsgegevens van ambtenaren. Het gaat
om gegevens die herleidbaar zijn tot een persoon, zoals onder meer namen, e-
mailadressen, functienamen en telefoonnummers. In het kader van goed
werkgeverschap vind ik dat het belang van privacy zwaarder moet wegen dan het
belang van openbaarheid. Dit ter bescherming van de privacy van de betrokken
ambtenaren. Daarbij weegt mee dat het hier niet gaat om het opgeven van een
naam aan een individuele burger die met een ambtenaar in contact treedt, maar
om, openbaarmaking op grond van de Woo.
Andere dan vertrouwelijk aan de overheid verstrekte concurrentiegevoelige
bedrijfs- en fabricagegegevens (artikel 5.1, tweede lid, onder f, van de Woo)
Op grond van artikel 5.1, tweede lid, aanhef en onder f, van de Woo kan ik geen
informatie openbaar maken wanneer dit de bescherming van
concurrentiegevoelige gegevens schaadt en dit belang zwaarder weegt dan het
belang van openbaarheid. Deze uitzonderingsgrond beschermt
concurrentiegevoelige bedrijfsgegevens/fabricagegegevens die niet vertrouwelijk
aan de overheid zijn verstrekt. Dit is dus een anders dan artikel 5.1, eerste lid,
aanhef en onder c, van de Woo, dat vertrouwelijk verstrekte informatie
beschermt. Ik moet afwegen of het belang van openbaarmaking opweegt tegen
het belang om de bedrijfsgegevens/ fabricagegegevens te beschermen.
In bepaalde passages uit bepaalde documenten staan bedrijfs- en/of
fabricagegegevens. Deze informatie is door inschrijvers en geïnteresseerden
verstrekt naar aanleiding van een marktconsultatie ten behoeve van de
aanbesteding. Deze partijen zijn vervolgens tegen elkaar afgewogen naar
aanleiding van de ingezonden informatie, als het gaat om onder andere prijs en
kwaliteit. Hier is uiteindelijk ook een afwijzing uit voortgekomen. Uit deze
gegevens kunnen wetenswaardigheden worden afgeleid met betrekking tot het
fabricageproces of de strategie van een onderneming. Openbaarmaking van deze
informatie benadeelt de betrokkenen onevenredig omdat het
concurrentiegevoelige informatie betreft. Concurrenten kunnen daar hun voordeel
mee doen en dat is niet wenselijk voor de partij die de gegevens met de overheid
heeft gedeeld. Ik vind dit belang zwaarder wegen dan het belang van
openbaarheid. Ik maak deze informatie daarom niet openbaar onder vermelding
van 10.2.g.
Pagina 4 van 11Het belang van het goed functioneren van de Staat, andere publiekrechtelijke
Directie Juridische Zaken
lichamen of bestuursorganen (artikel 5.1, tweede lid, onder i, van de Woo)
Op grond van artikel 5.1, tweede lid, aanhef en onder i, van de Woo kan ik geen Ons kenmerk
informatie openbaar maken wanneer dit het goed functioneren van de Staat of 2022-0000090606
andere overheden schaadt en dit belang zwaarder weegt dan het belang van
openbaarheid. In bepaalde passages uit bepaalde documenten staat informatie
die het functioneren van de Staat of andere overheden in gevaar zou kunnen
brengen. Ik vind dat dit belang zwaarder moet wegen dan het belang van
openbaarheid. Ik maak deze informatie daarom niet openbaar. Hieronder licht ik
toe waarom.
Benadeling van de procespositie van de Staat – adviezen van de Landsadvocaat
Landsadvocaat advies van voor 1 juli 2021
Definitieve adviezen van de landsadvocaat kunnen op verzoek openbaar worden
gemaakt wanneer het een algemeen juridisch beleidsadvies betreft en het dateert
van 1 juli 2021 of later. Het betreft hier een advies van de landsadvocaat van
voor 1 juli 2021. Adviezen van de landsadvocaat voor die datum kennen geen
strikte scheiding tussen een algemeen juridisch beleidsadvies en procesadvies
waardoor niet kan worden uitgesloten dat informatie openbaar wordt gemaakt dat
raakt aan het procesbelang van de Staat. Het is belangrijk dat de Staat de
gelegenheid moet hebben om vertrouwelijk advies in te winnen over de sterke en
zwakke kanten van de juridische positie. Openbaarmaking hiervan is schadelijk
voor de procespositie van de Staat. Hetzelfde geldt voor de voorafgaande
correspondentie over het (concept)advies. Daarom wordt dit advies en de
voorafgaande correspondentie daarover niet openbaar gemaakt met een beroep
op het belang van het goed functioneren van de Staat. Op dezelfde informatie is
ook het bepaalde in artikel 5.2, eerste lid van de Woo van toepassing. Zie daartoe
hieronder in het besluit.
Interne e-mailadressen
Daarnaast zijn in een document twee verwijzingen opgenomen naar een intern e-
mailadres. Het belang van het voorkomen van oneigenlijk gebruik van dergelijke
e-mailadressen weeg ik hier zwaarder dan het algemene belang van
openbaarmaking.
Ik maak deze informatie dus niet openbaar. Waar van toepassing heb ik deze
informatie onleesbaar gemaakt onder vermelding van: 10.2.g.
Persoonlijke beleidsopvattingen in een stuk voor intern beraad (artikel 5.2, eerste
lid, van de Woo)
Uitgangspunt van de Woo is dat overheidsinformatie openbaar is. Dit geldt in
principe ook voor documenten opgesteld voor intern beraad. Intern beraad is het
overleg tussen ambtenaren binnen een bestuursorgaan, of binnen een kring van
bestuursorganen die gezamenlijk verantwoordelijk zijn voor een bestuurlijke
aangelegenheid. Documenten die bestemd zijn voor intern beraad kunnen
persoonlijke beleidsopvattingen bevatten. Dat is hier ook het geval. Ten aanzien
van de openbaarmaking van deze persoonlijke beleidsopvattingen geldt het
volgende. Op grond van artikel 5.2, eerste lid, van de Woo worden persoonlijke
beleidsopvattingen in documenten die bestemd zijn voor intern beraad niet
openbaar gemaakt. Persoonlijke beleidsopvattingen zijn ambtelijke adviezen,
meningen, visies, standpunten en overwegingen ten behoeve van intern beraad.
Persoonlijke beleidsopvattingen zijn niet: feiten, prognoses, beleidsalternatieven,
de gevolgen van een bepaald beleidsalternatief of andere onderdelen met een
overwegend objectief karakter.
Pagina 5 van 11Concepten
Directie Juridische Zaken
Ik acht het niet in het belang van een goede en democratische bestuursvoering
deze persoonlijke beleidsopvattingen openbaar te maken, zowel in tot op de Ons kenmerk
persoon herleidbare als geanonimiseerde vorm. Daarom heb ik deze informatie 2022-0000090606
uit de documenten verwijderd.
In dit geval zie ik geen aanleiding om enkele persoonlijke beleidsopvattingen
bestemd voor intern beraad openbaar te maken. Dit acht ik niet in het belang van
een goede en democratische rechtsorde. Dit omdat het hier gaat om concepten
van Kamerbrieven, notities en (verwijzingen naar de inhoud van) juridische
adviezen van de Landsadvocaat. Dan wel communicatie over die
conceptdocumenten. Deze concepten zijn nog niet ‘rijp’. In de fase waarin het
definitieve document nog vorm moet krijgen, moet er ruimte zijn om
conceptteksten en gedachten met elkaar uit te wisselen. Het gaat dus om het
intern delen van informatie wat moet leiden tot een definitief document. Ik acht
het belangrijk dat in die voorbereidende fase om tot een definitief document te
komen concepten daarvan in vertrouwen kunnen worden uitgewisseld. Gelet
hierop maak ik deze conceptdocumenten in zijn geheel niet openbaar.
Is het stuk eenmaal definitief, dan staat deze uitzonderingsgrond niet in de weg
aan openbaarmaking van de persoonlijke beleidsopvattingen in het definitieve
document. De in het definitieve document opgenomen persoonlijke
beleidsopvattingen maak ik dan wel geanonimiseerd openbaar, nu ik dit van
belang acht met het oog op een goed en democratisch bestuur. Dit doe ik met
toepassing van artikel 5.2, tweede lid, van de Woo. Dit geldt echter niet voor de
definitieve versie van het advies van de Landsadvocaat. Hier is het voormelde
artikel 5.1, tweede lid, onder e, van de Woo op van toepassing.
Op grond van artikel 5.2, tweede lid, van de Woo kan ik besluiten informatie te
geven over persoonlijke beleidsopvattingen als ik dat in het belang acht van een
goede en democratische bestuursvoering. Deze informatie wordt dan gegeven in
geanonimiseerde vorm, tenzij degenen die deze opvattingen hebben geuit of
hiermee hebben ingestemd vinden dat de informatie wel herleidbaar is tot hen. Ik
acht het in dit geval in het belang van een goede en democratische
bestuursvoering om deze persoonlijke beleidsopvattingen documenten toch
openbaar te maken.
Geheimhoudingsplicht op basis van artikel 2.57 Aanbestedingswet
Openbaarmaking dient achterwege te blijven wanneer sprake is van een in een
bijzondere wet opgenomen geheimhoudingsbepaling die daaraan in de weg staat.
Op grond van artikel 2.57, eerste lid, van de Aanbestedingswet 2012 (hierna:
Aw), maakt een aanbestedende dienst, onverminderd het in die wet bepaalde,
informatie die hem door een ondernemer als vertrouwelijk is verstrekt niet
openbaar.
Op grond van artikel 2.57, tweede lid, Aw maakt een aanbestedende dienst,
onverminderd het in die wet bepaalde, geen informatie openbaar uit
aanbestedingsstukken of andere documenten die de dienst heeft opgesteld in
verband met een aanbestedingsprocedure, indien die informatie kan worden
gebruikt om de mededinging te vervalsen.
Dit artikel geldt zowel tijdens als na afloop van de aanbestedingsprocedure. De
door mij geweigerde passages geven inzicht in de verschillende partijen die zich
hadden aangemeld voor de aanbesteding, in combinatie met de bijbehorende
Pagina 6 van 11prijzen. Daarnaast zien enkele geweigerde passages op onderzoeken die door
Directie Juridische Zaken
mijn ministerie zijn verricht naar aanleiding van de verschillende aanmeldingen
en verklaringen in het kader van de aanbestedingsprocedure.
Ons kenmerk
2022-0000090606
Het is vaste rechtspraak dat de geheimhoudingsbepaling van artikel 2.57 Aw
prevaleert boven de plicht tot openbaarmaking die in de Wob is vastgesteld sinds
de uitspraak van de Afdeling bestuursrechtspraak van de Raad van State van 28
augustus 2013 (vindplaats ECLI:NL:RVS:2013:888).Ik maak deze informatie dan
ook deels niet openbaar voor zover artikel 2.57 Aw daaraan in de wet staat.
Wijze van openbaarmaking
De documenten stuur ik met dit besluit in kopie mee.
Plaatsing op internet
De stukken worden met een geanonimiseerde versie van dit besluit voor eenieder
kenbaar gemaakt op www.rijksoverheid.nl.
Een afschrift van dit besluit zend ik aan belanghebbenden.
Hoogachtend,
DE MINISTER VAN FINANCIEN,
namens deze,
b/a
mr. M.S. Bogtstra
De directeur Juridische Zaken
Deze brief is een besluit in de zin van de Algemene wet bestuursrecht. Op grond
van die wet kunt u tegen dit besluit binnen zes weken na de dag waarop dit
besluit is bekendgemaakt een bezwaarschrift indienen. Het bezwaarschrift moet
worden gericht aan de minister van Financiën, ter attentie van de Directie
Juridische Zaken, Postbus 20201, 2500 EE Den Haag. Het bezwaarschrift dient te
worden ondertekend en dient ten minste het volgende te bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaar zich richt;
d. een opgave van de redenen waarom u zich met het besluit niet kunt verenigen.
Pagina 7 van 11Bijlage A – Relevante artikelen Woo
Directie Juridische Zaken
Artikel 5.1
Ons kenmerk
1. Het openbaar maken van informatie ingevolge deze wet blijft achterwege voor 2022-0000090606
zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf 3.1 onderscheidenlijk
paragraaf 3.2 van de Uitvoeringswet Algemene verordening
gegevensbescherming, tenzij de betrokkene uitdrukkelijk toestemming heeft
gegeven voor de openbaarmaking van deze persoonsgegevens of deze
persoonsgegevens kennelijk door de betrokkene openbaar zijn gemaakt;
e. nummers betreft die dienen ter identificatie van personen die bij wet of
algemene maatregel van bestuur zijn voorgeschreven als bedoeld in artikel 46
van de Uitvoeringswet Algemene verordening gegevensbescherming, tenzij de
verstrekking kennelijk geen inbreuk op de levenssfeer maakt.
2. Het openbaar maken van informatie blijft eveneens achterwege voor zover het
belang daarvan niet opweegt tegen de volgende belangen:
a. de betrekkingen van Nederland met andere landen en staten en met
internationale organisaties;
b. de economische of financiële belangen van de Staat, andere publiekrechtelijke
lichamen of bestuursorganen, in geval van milieu-informatie slechts voor zover de
informatie betrekking heeft op handelingen met een vertrouwelijk karakter;
c. de opsporing en vervolging van strafbare feiten;
d. de inspectie, controle en toezicht door bestuursorganen;
e. de eerbiediging van de persoonlijke levenssfeer;
f. de bescherming van andere dan in het eerste lid, onderdeel c, genoemde
concurrentiegevoelige bedrijfs- en fabricagegegevens;
g. de bescherming van het milieu waarop deze informatie betrekking heeft;
h. de beveiliging van personen en bedrijven en het voorkomen van sabotage;
i. het goed functioneren van de Staat, andere publiekrechtelijke lichamen of
bestuursorganen.
3. Indien een verzoek tot openbaarmaking op een van de in het tweede lid
genoemde gronden wordt afgewezen, bevat het besluit hiervoor een
uitdrukkelijke motivering.
4. Openbaarmaking kan tijdelijk achterwege blijven, indien het belang van de
geadresseerde van de informatie om als eerste kennis te nemen van de
informatie dit kennelijk vereist. Het bestuursorgaan doet mededeling aan de
verzoeker van de termijn waarbinnen de openbaarmaking alsnog zal geschieden.
5. In uitzonderlijke gevallen kan openbaarmaking van andere informatie dan
milieu-informatie voorts achterwege blijven indien openbaarmaking onevenredige
benadeling toebrengt aan een ander belang dan genoemd in het eerste of tweede
lid en het algemeen belang van openbaarheid niet tegen deze benadeling
opweegt. Het bestuursorgaan baseert een beslissing tot achterwege laten van de
openbaarmaking van enige informatie op deze grond ten aanzien van dezelfde
informatie niet tevens op een van de in het eerste of tweede lid genoemde
gronden.
6. Het openbaar maken van informatie blijft in afwijking van het eerste lid,
onderdeel c, in geval van milieu-informatie eveneens achterwege voor zover
daardoor het in het eerste lid, onderdeel c, genoemde belang ernstig geschaad
Pagina 8 van 11wordt en het algemeen belang van openbaarheid van informatie niet opweegt
Directie Juridische Zaken
tegen deze schade.
7. Het eerste en tweede lid zijn niet van toepassing op milieu-informatie die Ons kenmerk
betrekking heeft op emissies in het milieu. 2022-0000090606
Artikel 5.2
1. In geval van een verzoek om informatie uit documenten, opgesteld ten
behoeve van intern beraad, wordt geen informatie verstrekt over daarin
opgenomen persoonlijke beleidsopvattingen. Onder persoonlijke
beleidsopvattingen worden verstaan ambtelijke adviezen, visies, standpunten en
overwegingen ten behoeve van intern beraad, niet zijnde feiten, prognoses,
beleidsalternatieven, de gevolgen van een bepaald beleidsalternatief of
andere onderdelen met een overwegend objectief karakter.
2. Het bestuursorgaan kan over persoonlijke beleidsopvattingen met het oog op
een goede en democratische bestuursvoering informatie verstrekken in niet tot
personen herleidbare vorm. Indien degene die deze opvattingen heeft geuit of
zich erachter heeft gesteld, daarmee heeft ingestemd, kan de informatie in tot
personen herleidbare vorm worden verstrekt.
3. Onverminderd het eerste en tweede lid wordt uit documenten opgesteld ten
behoeve van formele bestuurlijke besluitvorming door een minister, een
commissaris van de Koning, Gedeputeerde Staten, een gedeputeerde, het college
van burgemeester en wethouders, een burgemeester en een wethouder,
informatie verstrekt over persoonlijke beleidsopvattingen in niet tot personen
herleidbare vorm, tenzij het kunnen voeren van intern beraad onevenredig
wordt geschaad.
4. In afwijking van het eerste lid wordt bij milieu-informatie het belang van de
bescherming van de persoonlijke beleidsopvattingen afgewogen tegen het belang
van openbaarmaking. Informatie over persoonlijke beleidsopvattingen kan
worden verstrekt in niet tot personen herleidbare vorm. Indien degene die deze
opvattingen heeft geuit of zich erachter heeft gesteld, daarmee heeft ingestemd,
kan de informatie in tot personen herleidbare vorm worden verstrekt.
Artikel 2.57 Aw luidt, voor zover relevant, als volgt:
1. Onverminderd het in deze wet bepaalde maakt een aanbestedende dienst
informatie die hem door een ondernemer als vertrouwelijk is verstrekt niet
openbaar.
2. Onverminderd het in deze wet bepaalde maakt een aanbestedende dienst
geen informatie openbaar uit aanbestedingsstukken of andere documenten
die de dienst heeft opgesteld in verband met een aanbestedingsprocedure,
indien die informatie kan worden gebruikt om de mededinging te vervalsen.
Pagina 9 van 11Bijlage B – Transponeringstabel Wob-Woo
Directie Juridische Zaken
Uitzonderingsgrond in de Uitzonderingsgrond in de Wet open Ons kenmerk
Wet openbaarheid van overheid (artikel/code) 2022-0000090606
bestuur (artikel/code)
1. E enheid van de Kroon (10.1.a) Eenheid van de Kroon (5.1.1.a)
2. V eiligheid van de Staat Veiligheid van de Staat (5.1.1.b)
(10.1.b)
3. V ertrouwelijk verstrekte Vertrouwelijk verstrekte bedrijfs- en
bedrijfs- en fabricagegegevens fabricagegegevens (uitgezonderd
(uitgezonderd milieu- milieu-informatie) (5.1.1.c)
informatie) (10.1.c)
4. B ijzondere persoonsgegevens 1. Bijzondere persoonsgegevens
(10.1.d) (5.1.1.d)
2. Nationale identificatienummers
(5.1.1.e)
5. In ternationale betrekkingen Internationale betrekkingen (5.1.2.a)
(10.2.a)
6. I. Economische of financiële Economische of financiële belangen van
belangen van de staat (10.2.b) de staat (5.1.2.b)
II. Economische of financiële
belangen van de Staat met een
vertrouwelijk karakter (milieu-
informatie) (10.5)
7. O psporing en vervolging van Opsporing en vervolging van strafbare
strafbare feiten (10.2.c) feiten (5.1.2.c)
8. In spectie, controle en toezicht Inspectie, controle en toezicht door
door bestuursorganen (10.2.d) bestuursorganen (5.1.2.d)
9. E erbiediging van de Eerbiediging van de persoonlijke
persoonlijke levenssfeer levenssfeer (5.1.2.e)
(10.2.e)
10.B elang van de geadresseerde Belang van de geadresseerde om als
om als eerste kennis te kunnen eerste kennis te kunnen nemen (5.1.4)
nemen (10.2.f)
11.H et voorkomen van 1. Bescherming van andere dan
onevenredige bevoordeling of vertrouwelijk aan de overheid verstrekte
benadeling (10.2.g) concurrentiegevoelige bedrijfs- en
fabricagegegevens (5.1.2.f)
2. De bescherming van het milieu
waarop deze informatie betrekking heeft
(uitgezonderd milieu-informatie)
(5.1.2.g)
3. De beveiliging van personen of
bedrijven en het voorkomen van
sabotage (uitgezonderd milieu-
informatie) (5.1.2.h)
4. Het goed functioneren van de staat
(…) of bestuursorganen (5.1.2.i)
12.H et voorkomen van Het voorkomen van onevenredige
onevenredige bevoordeling of bevoordeling of benadeling (5.1.5)
benadeling (uitgezonderd
milieu-informatie) (10.2.g)
Pagina 10 van 1113.D e bescherming van het milieu De bescherming van het milieu waarop
Directie Juridische Zaken
waarop de informatie de informatie betrekking heeft (5.1.2.g)
betrekking heeft (10.7.a) Ons kenmerk
14.D e beveiliging van personen of De beveiliging van personen of 2022-0000090606
bedrijven en het voorkomen bedrijven en het voorkomen van
van sabotage (milieu- sabotage (milieu-informatie) (5.1.2.h)
informatie) (10.7.b)
15.N iet verstrekken van 1. Is er sprake van persoonlijke
persoonlijke beleidsopvattingen beleidsopvattingen in documenten
(11.1) opgesteld voor formele bestuurlijke
besluitvorming? Verstrekken, tenzij het
voeren van intern beraad onevenredig
wordt geschaad (5.2.3)
2. Wel verstrekken persoonlijke
beleidsopvatting in het kader van goed
en democratisch bestuur (5.2.2)
3. Niet verstrekken van persoonlijke
beleidsopvattingen (5.2.1)
16.W el verstrekken persoonlijke Wel verstrekken persoonlijke
beleidsopvatting in het kader beleidsopvatting in het kader van goed
van goed en democratisch en democratisch bestuur (5.2.2)
bestuur (11.2)
17. Informatie ouder dan vijf jaar (5.3)
Pagina 11 van 11