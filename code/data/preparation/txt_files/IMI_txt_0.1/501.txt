File id: 501 File title: woo-toewijzing-nieuwbouw-koopwoningen-besluit.pdf.
Ministerie van Binnenlandse Zaken en
Koninkrijksrelaties
www.rijksoverheid.ni
www.facebook.com/minbzk
www.twitter.com/minbzk
www.linkedin.com/company/
ministerie-van-bzk
Kenmerk
2022-0000417268
Uw kenmerk
Bijlag e(n)
3
0 9 AUG 2022
Datum
Betreft Beslissing op uw woo-Verzoek
In uw verzoek van 22 april 2022, door mij ontvangen op 26 april 2022, heeft u
het ministerie van Binnenlandse Zaken en Koninkrijksrelaties verzocht om
informatie openbaar te maken over de toewijzing van nieuwbouw-koopwoningen.
Op 12 mei 2022 heb ik aangegeven dat de beoordeling van uw verzoek meer tijd
in beslag neemt vanwege de complexiteit ervan. Het lukte niet om hier binnen
vier weken op te antwoorden, ik heb gemeld dat ik hiervoor twee weken extra
nodig zou hebben. De uiterlijke beslisdatum is daarmee 7 juni 2022 geworden.
Over dit verzoek heeft u op 16 mei 2022 contact gehad met een medewerker van
het ministerie van Binnenlandse Zaken en Koninkrijksrelaties. Tijdens dit gesprek
is de omvang van het verzoek in gezamenlijkheid verder gespecificeerd.
Op 7 juni 2022 (kenmerk: 2022-0000309524) heeft u bericht ontvangen dat de
beoordeling van uw verzoek is uitgesteld tot 8 juli 2022, omdat de betrokken
belanghebbenden werden gevraagd voor 1 juli 2022 een zienswijze te geven over
de voorgenomen openbaarmaking van de door u gevraagde informatie.
In de week van 8 juli is telefonisch contact geweest tussen de behandelaar en de
verzoeker. Door persoonlijke omstandigheden is de behandeling overgedragen
aan een nieuwe behandelaar. Er is aangegeven dat het verzoek zo snel mogelijk
werd afgerond.
Wettelijk kader
Ik behandel uw verzoek als een verzoek op grond van de Wet open overheid
(Woo). De relevante artikelen uit de Woo kunt u vinden in bijlage 1 bij deze brief.
Inventarisatie documenten
Bij deze inventarisatie zijn 36 documenten aangetroffen. Deze documenten zijn
genoemd in de inventarislijst in bijlage 2 bij deze brief.
Pagina 1 van 5Kenmerk
2022-0000417268
De Woo is niet van toepassing op documenten die al openbaar zijn. Een aantal
documenten is reeds openbaar en staat op de inventarislijst als zodanig .
aangemerkt. Op de inventarislijst staat ook aangegeven waar u deze documenten
kunt vinden.
Zienswijzen
In de brief van 7 juni (kenmerk: 2022-0000309524) heb ik u laten weten dat de
betrokken belanghebbenden zijn gevraagd een zienswijze te geven over de
voorgenomen openbaarmaking van de door u gevraagde informatie. De meningen
van de betrokken belanghebbenden heb ik in mijn belangenafweging
meegenomen.
Besluit
Ik besluit een deel van de door u gevraagde informatie niet openbaar te maken.
Per document is op de inventarislijst aangegeven welke uitzonderingsgronden zijn
toegepast.
De inventarislijst maakt integraal onderdeel uit van het besluit. Voor de
motivering van dit besluit verwijs ik naar het onderdeel "Overwegingen"
van deze brief.
Overwegingen
Algemene overweging: openbaarheid t.a.v. een ieder
Als eerste wil ik u wijzen op het volgende.
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in het eerste artikel 1.1. van de
Woo. Dit is een belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in de Woo. Ik moet hierbij het
algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. De Woo is
niet van toepassing op informatie die al openbaar is.
Algemene uitgangspunten bij toetsing aan de uitzonderingsgronden
De toetsing aan de uitzonderingsgronden verloopt als volgt. Eerst kijk ik of een
van de uitzonderingsgronden speelt. Dat doe ik meestal per alinea, soms per zin.
Vervolgens kijk ik wat voor soort uitzonderingsgrond het is. Als het een absolute
uitzonderingsgrond is, mag ik de informatie niet verstrekken. Als het een relatieve
uitzonderingsgrond is, moet ik een afweging maken tussen het algemene belang
van openbaarheid en het specifieke belang dat de uitzonderingsgrond beschermt.
Daarbij weegt het belang van openbaarheid zwaar.
Pagina 2 van 5Kenmerk
2022-0000417268
Als ik informatie weiger, moet ik goed motiveren waarom ik dat doe. Dat geldt
nog sterker als de informatie ouder dan vijf jaar is.
Wanneer het gaat om informatie waar belangen van anderen bij betrokken zijn,
moet ik hen de mogelijkheid geven om een zienswijze in te dienen. Dit betekent
dat zij hun mening kunnen geven over of de informatie wel of niet openbaar
gemaakt moet worden. Het is uiteindelijk aan mij om te beslissen of ik de
informatie openbaar maak.
In de inventarislijst en op de documenten heb ik opgenomen welke
uitzonderingsgronden van toepassing zijn.
De eerbiediging van de persoonlijke levenssfeer
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. Het gaat om
persoonsgegevens die (indirect) te herleiden zijn tot een persoon zoals namen, e-
mailadressen, telefoonnummers en functienamen. Bij (bepaalde passages uit) een
document/bepaalde documenten is dit het geval. Ik vind het in dit geval
belangrijk dat de identiteit van betrokkene niet bekend wordt omdat dit zijn of
haar privacy kan schenden. Dat vind ik niet wenselijk. Daarom maak ik deze
persoonsgegevens niet openbaar.
Het belang van het goed functioneren van de Staat, andere
publiekrechtelijke lichamen of bestuursorganen
Op grond van artikel 5.1, tweede lid, aanhef en onder i, van de Woo kan ik geen
informatie openbaar maken wanneer dit het goed functioneren van de Staat of
andere overheden schaadt en dit belang zwaarder weegt dan het belang van
openbaarheid. In bepaalde documenten staat informatie die het functioneren van
de Staat of andere overheden in gevaar zou kunnen brengen. Ik vind dat dit
belang zwaarder moet wegen dan het belang van openbaarheid, omdat het
conceptteksten betreft. Ik maak deze informatie daarom niet openbaar.
Concepten
Voor een ordentelijk verloop van het besluitvormingsproces is het belangrijk dat
dit gebeurt op basis van voldragen documenten. Wanneer communicatie over
conceptteksten of de conceptteksten zelf openbaar worden gemaakt is dit
schadelijk voor het goed functioneren van de Staat nu er een publiek debat kan
ontstaan over documenten die nog niet rijp zijn voor besluitvorming. Daar is ook
hier sprake van. Deze documenten. maak ik daarom niet openbaar met een
beroep op het belang van het goed functioneren van de Staat. Op dezelfde
informatie is ook het bepaalde in artikel 5.2, eerste lid, van de Woo van
toepassing. Zie daartoe hieronder in het besluit.
Als het besluit eenmaal is gevallen dan staat deze uitzonderingsgrond niet in de
weg aan openbaarmaking van het definitieve document. Dan is het goed om te
kunnen reconstrueren op grond van welke adviezen, welke informatie en welke
beleidsalternatieven een besluit is genomen. Het definitieve document en
Pagina 3 van 5Kenmerk
2022-0000417268
eventuele overwegingen die daarbij ter besluitvorming zijn voorgelegd, maak ik
daarom wel (gedeeltelijk) openbaar.
Persoonlijke beleidsopvattingen in een document voor intern beraad
Uitgangspunt van de Woo is dat overheidsinformatie openbaar is. Dit geldt in
principe ook voor documenten opgesteld voor intern beraad. Intern beraad is het
overleg tussen ambtenaren binnen een bestuursorgaan, of binnen een kring van
bestuursorganen die gezamenlijk verantwoordelijk zijn voor een bestuurlijke
aangelegenheid. Documenten die bestemd zijn voor intern beraad kunnen
persoonlijke beleidsopvattingen bevatten. Dat is hier ook het geval. Ten aanzien
van de openbaarmaking van deze persoonlijke beleidsopvattingen geldt het
volgende. Op grond van artikel 5.2, eerste lid, van de Woo worden persoonlijke
beleidsopvattingen in documenten die bestemd zijn voor intern beraad niet
openbaar gemaakt. Persoonlijke beleidsopvattingen zijn ambtelijke adviezen,
meningen, visies, standpunten en overwegingen ten behoeve van intern beraad.
Persoonlijke beleidsopvattingen zijn niet: feiten, prognoses, beleidsalternatieven,
de gevolgen van een bepaald beleidsalternatief of andere onderdelen met een
overwegend objectief karakter.
Het is van belang dat ambtenaren intern vrij met elkaar van gedachten moeten
kunnen wisselen over beleidskeuzes. Een zekere mate van veiligheid is nodig om
te kunnen komen tot een effectieve besluitvorming. Ik acht het in dit geval ook
niet in het belang van een goede en democratische bestuursvoering om met
toepassing van artikel 5.2, tweede lid, de persoonlijke beleidsopvattingen toch
openbaar te maken. Gelet hierop maak ik in dit dossier de persoonlijke
beleidsopvattingen bestemd voor intern beraad niet openbaar.
Concepten
Ook ten aanzien van de concepten zie ik geen aanleiding om de persoonlijke
beleidsopvattingen bestemd voor intern beraad openbaar te maken. Dit omdat
het hier gaat om concepten van documenten over de Kamerbrief over voortgang
op verbeterplan koopproces (Kamerbrief over voortgang verbeterplan koopproces
Kamerstuk j Rijksoverheid.n1). Dan wel communicatie over die
conceptdocumenten. Deze concepten zijn nog niet 'rijp'. In de fase waarin het
besluit nog vorm moet krijgen, moet er ruimte zijn om conceptteksten en
gedachten met elkaar uit te wisselen. Het gaat dus om het intern delen van
informatie wat moet leiden tot een definitief document. Ik acht het belangrijk dat
in die voorbereidende fase om tot een definitief besluit te komen concepten
daarvan in vertrouwen kunnen worden uitgewisseld. Gelet hierop maak ik deze
conceptdocumenten in zijn geheel niet openbaar.
Als het besluit eenmaal is gevallen dan staat deze uitzonderingsgrond niet in de
weg aan openbaarmaking van het definitieve document. Dan is het goed om te
kunnen reconstrueren op grond van welke adviezen, welke informatie en welke
beleidsalternatieven een besluit is genomen. Persoonlijke beleidsopvattingen in
het definitieve document en eventuele overwegingen die ter formele
besluitvorming door de bewindspersoon zijn meegegeven, maak ik daarom wel
Pagina 4 van 5Kenmerk
2022-0000417268
openbaar. Op basis hiervan kan de democratische controlefunctie worden
uitgeoefend. Dit volgt uit artikel 5.2, derde lid, van de Woo.
Wijze van openbaarmaking en publicatie
Dit besluit en de documenten die voor iedereen (gedeeltelijk) openbaar worden,
worden op www.rijksoverheid.nl gepubliceerd.
De minister voor Volkshuisvesting en Ruimtelijke Ordening,
namens deze,
B.A.
Secretari-generaal
Bezwaarclausule
Belanghebbenden kunnen binnen zes weken na bekendmaking van dit besluit
daartegen per brief bezwaar maken bij de minister van Binnenlandse Zaken en
Koninkrijksrelaties, Directie Constitutionele Zaken en Wetgeving, Postbus 20011,
2500 EA Den Haag. Het bezwaarschrift moet zijn ondertekend, voorzien zijn van
een datum alsmede de naam en het adres van de indiener en dient vergezeld te
gaan van de gronden waarop het bezwaar berust en, zo mogelijk, een afschrift
van het besluit waartegen het bezwaar is gericht.
Pagina 5 van 5