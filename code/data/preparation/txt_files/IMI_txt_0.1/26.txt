File id: 26 File title: 2022-005-besluit-wob-woo-aankoopprocedure-rond-schilderij-vaandeldrager.pdf.
>Retouradres Postbus 16375 2500 BJ Den Haag
Wetgeving en Juridische
10.2.e
Zaken
10.2.e Rijnstraat 50
Den Haag
Postbus 16375
2500 BJ Den Haag
Per e-mail verzonden www.rijksoverheid.nl
10.2.e Contactpersoon
10.2.e
Onze referentie
10.2.e
Datum 15 juli 2022
Uw brief van
Betreft Besluit op uw Woo-verzoek 25 januari 2022
Bijlagen
2
Bezwaar
Als u belang hebt bij dit besluit, dan
kunt u hiertegen binnen
Geachte 10.2.e ,
6 weken, gerekend vanaf de
verzenddatum, bezwaar maken.
In uw verzoek van 26 januari 2022, door mij ontvangen op diezelfde datum, heeft Stuur uw bezwaarschrift naar DUO,
Postbus 30205, 2500 GE Den Haag.
u het ministerie van Onderwijs, Cultuur en Wetenschap (hierna: OCW) gevraagd U kunt uw bezwaar ook digitaal
informatie openbaar te maken over de aankoopprocedure rond het schilderij De indienen op
www.bezwaarschriftenocw.nl.
Vaandeldrager. Meer specifiek noemt u hierbij dat uw verzoek ziet op onder
andere e-mails, appjes, interne en externe correspondentie, vergaderstukken,
adviezen en ander soort documenten met betrekking tot (de aankoop van) de
Vaandeldrager, lopende vanaf 1 januari 2018 tot 26 januari 2022.
Op 31 januari 2022 heeft u een bericht ontvangen (referentienummer )
dat uw verzoek in goede orde is ontvangen. Op 18 februari 2022
(referentienummer ) heb ik aangegeven dat de beoordeling van uw
verzoek meer tijd in beslag zou nemen, doordat uw verzoek omvangrijk is en dat
het niet zou lukken om hier binnen vier weken op te antwoorden. Daarom heb ik
de beslistermijn met 4 weken verdaagd, in lijn met de verdagingstermijn van de
Wet openbaarheid van bestuur (Wob) die destijds gold. De uiterlijke wettelijke
beslisdatum werd daarmee 23 maart 2022.
Op 17 maart 2022 is per e-mail medegedeeld dat deze beslistermijn niet zou
worden gehaald, door de omvang van het verzoek en de samenloop met andere
Wob-verzoeken naar hetzelfde onderwerp. Na een aantal mailwisselingen is in
overleg met u toegezegd dat ik uiterlijk 15 juli 2022 een besluit zou nemen op uw
verzoek.
1. Wettelijk kader
Uw verzoek is ingediend als verzoek op grond van de Wob. Op 1 mei 2022 is de
Wet open overheid (hierna: Woo) in werking getreden en is de Wob komen te
vervallen. Dit betekent dat ik na 1 mei 2022 geen Wob-besluiten meer kan
nemen. Daarom behandel ik uw verzoek als een verzoek op grond van de Woo. De
relevante artikelen uit de Woo kunt u vinden in bijlage 1 bij deze brief.
Pagina 1 van 132. Inventarisatie documenten
Bij de inventarisatie zijn 505 documenten aangetroffen. Deze documenten zijn
genoemd in de inventarislijst in bijlage 2 bij deze brief. In deze brief wordt vanaf
nu verwezen naar de nummers op de inventarislijst, zodat voor u duidelijk is wat
ik per document heb besloten en waarom ik daartoe heb besloten.
In de inventarislijst wordt nog verwezen naar de oude uitzonderingsgronden van
de Wob, die inmiddels zijn vervallen. Dit is vanwege het feit dat de overgang van
de Wob naar de Woo plaats vond tijdens de looptijd van uw verzoek. Ik acht het
niet haalbaar en wenselijk de gemarkeerde Wob-gronden om te zetten naar Woo-
gronden in de documenten en op de inventarislijst, gelet op de voortgang in dit
dossier en het halen van de met u afgesproken termijn. In deze brief wordt
daarom in plaats daarvan bij elk onderdeel benoemd welke huidige artikelen van
de Woo moeten worden gelezen in plaats van de genoemde artikelen van de Wob
in de documenten en op de inventarislijst.
2.1. Informatie die valt buiten de reikwijdte van uw verzoek
U heeft in uw verzoek aangegeven over welke aangelegenheid u informatie wilt
ontvangen, namelijk over (het aankoopproces van) de Vaandeldrager. Een aantal
documenten gaat gedeeltelijk/in het geheel niet over de door u aangegeven
aangelegenheid. De betreffende informatie valt buiten de reikwijdte van uw
verzoek en daarom heb ik deze informatie uit de documenten verwijderd.
De documenten 32a, 149a en 171g zijn bijlagen bij e-mails. De e-mails zelf vallen
wel binnen de reikwijdte van uw verzoek, maar de bijlagen bij deze e-mails
bevatten op zichzelf geen informatie over (het aankoopproces van) de
Vaandeldager. Daarom verstrek ik deze bijlagen niet. Om u een volledig overzicht
te bieden, zijn deze bijlagen wel opgenomen op de inventarislijst.
In de inventarislijst wordt bij de betreffende documenten verwezen naar het oude
artikel 3 van de Wob. In het geval waar wordt verwezen naar artikel 3 van de
Wob, moet artikel 4.1, eerste lid, van de Woo worden gelezen.
2.2. Reeds openbare documenten
De Woo is niet van toepassing op documenten die al openbaar zijn. Een aantal
documenten is reeds openbaar en staat op de inventarislijst als zodanig
aangemerkt. Op de inventarislijst staat ook aangegeven waar u deze documenten
kunt vinden.
2.3. Eerdere Wob-verzoeken over de Vaandeldrager
U bent erover geïnformeerd per e-mail van 25 februari 2022 en 29 april 2022 dat
ik reeds op drie Wob-verzoeken inzake de Vaandeldrager heb besloten, gedurende
de behandeltermijn van uw verzoek. De documenten die onder deze drie eerdere
Wob-besluiten openbaar zijn gemaakt, dan wel (gedeeltelijk) zijn geweigerd,
vallen ook onder de reikwijdte van uw verzoek maar zijn reeds beoordeeld en
waar mogelijk openbaar gemaakt. Deze documenten zijn in (gedeeltelijk)
Pagina 2 van 13openbare vorm te vinden via www.rijksoverheid.nl, inclusief de bijbehorende
inventarislijsten. Zij maken op de eerder geïnventariseerde wijze deel uit van dit
Woo-besluit. Deze documenten laat ik in dit besluit hierna verder buiten
beschouwing.
3. Zienswijzen
Per e-mail van 13 juni 2022 heb ik u laten weten dat de betrokken
belanghebbenden zijn gevraagd hun mening te geven over de voorgenomen
openbaarmaking van de door u gevraagde informatie. De meningen van de
betrokken belanghebbenden heb ik in mijn belangenafweging meegenomen.
4. Besluit
Ik besluit een deel van de door u gevraagde informatie openbaar te maken. Op de
inventarislijst staat bij de documenten aangegeven dat ze volledig openbaar
worden gemaakt.
Ook besluit ik een deel van de door u gevraagde informatie openbaar te maken,
met uitzondering van de persoonsgegevens die daarin staan. Op de inventarislijst
staat bij deze documenten aangegeven dat slechts de uitzonderingsgrond uit
artikel 10, tweede lid, aanhef en onder e, van de Wob (afgekort 10.2.e) is
toegepast. Overal waar naar deze uitzonderingsgrond wordt verwezen, moet
artikel 5.1, tweede lid, aanhef en onder e, van de Woo worden gelezen.
Daarnaast besluit ik een deel van de door u gevraagde informatie niet openbaar te
maken. Per document is op de inventarislijst aangegeven welke
uitzonderingsgronden zijn toegepast.
Ik besluit ook een deel van de door u gevraagde informatie in het geheel niet
openbaar te maken. Per document is op de inventarislijst aangegeven welke
uitzonderingsgronden zijn toegepast.
De inventarislijst maakt integraal onderdeel uit van het besluit. Voor de
motivering van dit besluit verwijs ik naar het onderdeel “5. Overwegingen” van
deze brief.
5. Overwegingen
Als eerste wil ik u wijzen op het volgende. Iedereen heeft het recht om
overheidsinformatie op te kunnen vragen zonder daarbij een reden te hoeven
aangeven. Dit staat in het eerste artikel 1.1. van de Woo. Dit is een belangrijk
recht van de burger. Daarbij is het uitgangspunt dat overheidsinformatie
openbaar is, tenzij er uitzonderingsgronden zijn die dit beperken. De
uitzonderingsgronden staan in hoofdstuk 5 van de Woo. Ik moet hierbij het
algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. De Woo is
niet van toepassing op informatie die al openbaar is.
Pagina 3 van 13De toetsing aan de uitzonderingsgronden verloopt als volgt. Eerst kijk ik of een
van de uitzonderingsgronden speelt. Dat doe ik meestal per alinea, soms per zin.
Vervolgens kijk ik wat voor soort uitzonderingsgrond het is. Als het een absolute
uitzonderingsgrond is, mag ik de informatie niet verstrekken. Als het een relatieve
uitzonderingsgrond is, moet ik een afweging maken tussen het algemene belang
van openbaarheid en het specifieke belang dat de uitzonderingsgrond beschermt.
Daarbij weegt het belang van openbaarheid zwaar. Als ik informatie weiger, moet
ik goed motiveren waarom ik dat doe. Dat geldt nog sterker als de informatie
ouder dan vijf jaar is.
Wanneer het gaat om informatie waar belangen van anderen bij betrokken zijn,
moet ik hen de mogelijkheid geven om een zienswijze in te dienen. Dit betekent
dat zij hun mening kunnen geven over of de informatie wel of niet openbaar
gemaakt moet worden. Het is uiteindelijk aan mij om te beslissen of ik de
informatie openbaar maak.
In de inventarislijst en op de documenten heb ik opgenomen welke
uitzonderingsgronden van de Wob van toepassing zijn. Hieronder zal ik toelichten
welke uitzonderingsgronden van de Woo daarvoor in de plaats moeten worden
gelezen.
5.1. De eerbiediging van de persoonlijk levenssfeer
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. Het gaat om
persoonsgegevens die (indirect) te herleiden zijn tot een persoon, zoals namen,
initialen, e-mailadressen, telefoonnummers, functieomschrijvingen, werkdagen,
bankgegevens en handtekeningen. In vrijwel alle documenten die ik openbaar
maak, worden dit soort gegevens genoemd. Ik vind het in dit geval belangrijk dat
de identiteit van betrokkene niet bekend wordt, omdat dit zijn of haar privacy kan
schenden. Dat vind ik niet wenselijk. Daarom maak ik deze persoonsgegevens
niet openbaar.
In diverse documenten staan (ook) persoonsgegevens van ambtenaren. Het gaat
om gegevens die herleidbaar zijn tot een persoon, zoals onder meer namen,
e-mailadressen, functienamen en telefoonnummers. In het kader van goed
werkgeverschap vind ik dat het belang van privacy zwaarder moet wegen dan het
belang van openbaarheid. Dit ter bescherming van de privacy van de betrokken
ambtenaar/ambtenaren. Daarbij weegt mee dat het hier niet gaat om het
opgeven van een naam aan een individuele burger die met een ambtenaar in
contact treedt, maar om openbaarmaking op grond van de Woo. Daarom maak ik
ook deze persoonsgegevens niet openbaar.
Dit is alleen anders bij namen van ambtenaren die besluiten in mandaat hebben
ondertekend. In dat geval wordt de naam en functie van de betrokken ambtenaar
wel openbaar gemaakt zodat kan worden gecontroleerd of het besluit door het
bevoegde persoon is ondertekend. De ‘natte’ handtekening zelf wordt niet
openbaar gemaakt om het risico van identiteitsfraude te verminderen.
Pagina 4 van 13In de inventarislijst kunt u zien in welke documenten informatie wordt
afgeschermd op basis van de eerbiediging van de persoonlijke levenssfeer. Overal
waar wordt verwezen naar artikel 10, tweede lid, aanhef en onder e van de Wob
(afgekort 10.2.e.), moet artikel 5.1, tweede lid, aanhef en onder e Woo worden
gelezen.
5.2. Het voorkomen van onevenredige benadeling
Op grond van artikel 5.1, vijfde lid, van de Woo mag ik in uitzonderlijke gevallen
weigeren informatie openbaar te maken als dit iemand onevenredige benadeling
toebrengt en de voorkoming daarvan zwaarder weegt dan het belang van
openbaarheid.
Officiële contractuele informatie
Allereerst bevat de documentenset documenten die betrekking hebben op de
officiële documenten rondom de aankoop van De Vaandeldrager. Meer specifiek
betreffen deze documenten (conceptversies van) de Letter of Intent (LoI), de Sale
and Purchase Agreement (SPA) van de aankoop van De Vaandeldrager en de SPA
van de aankoop van Maerten en Oopjen. Ook zijn een aantal documenten
uiteindelijk aangehecht aan de uiteindelijke SPA van De Vaandeldrager als annex,
zoals het conditierapport van De Vaandeldrager en het signing and closing memo.
Daarnaast geven een aantal documenten informatie over de eigendomsketen van
de Vaandeldrager en informatie met betrekking tot de ultimate beneficiaries. Deze
informatie maakt deel uit van de SPA.
Openbaarmaking van deze documenten zou naar mijn oordeel leiden tot
onevenredige benadeling van het Rijksmuseum Amsterdam. De bovengenoemde
documenten zijn onder strikte vertrouwelijkheid tussen de partijen (Rijksmuseum
Amsterdam, de Staat, de verkopende partij) tot stand gekomen. Deze
documenten bevatten contractuele geheimhoudingsclausules. Openbaarmaking
van deze documenten zou strijd opleveren met deze contractuele verplichting en
kan daarnaast het vertrouwen tussen de partijen schaden. De benadeling van het
Rijksmuseum Amsterdam ziet in dat geval op het verminderde vertrouwen van de
verkopende partij in het Rijksmuseum als contractspartner. Dit is niet anders
wanneer de documenten openbaar zouden worden gemaakt door mijn ministerie
in plaats van door het Rijksmuseum als contractspartij. Ik ben van oordeel dat het
belang van het voorkomen van een dergelijke benadeling voor het Rijksmuseum
zwaarder moet wegen dan het belang van openbaarheid. Ik maak deze
documenten daarom in hun geheel niet openbaar.
Tevens kan de Staat onevenredig worden benadeeld door openbaarmaking van
voorgenoemde officiële documenten, omdat openbaarmaking van vertrouwelijk
informatie en dergelijke contracten tevens de toekomstige onderhandelingspositie
van de Staat ongunstig kan beïnvloeden. Een gebrek aan vertrouwen bij
verkopende partijen en de wetenschap dat de Staat een dergelijke contractuele
geheimhoudingsverplichting niet na zou komen, kan eventuele dergelijke grote
aankopen in de toekomst frustreren, bijvoorbeeld doordat men informatie niet
langer wenst te delen met de Nederlandse Staat. Ik ben van oordeel dat het
belang van het voorkomen van dergelijke benadeling van de Nederlandse Staat
Pagina 5 van 13ook zwaarder moet wegen dan het belang van openbaarheid. Ik maak deze
documenten daarom in hun geheel niet openbaar.
In de inventarislijst kunt u zien in welke documenten informatie wordt
afgeschermd op basis van het voorkomen van onevenredige benadeling. Er wordt
bij deze documenten verwezen naar artikel 10, tweede lid, aanhef en onder g van
de Wob (afgekort 10.2.g.). Daar moet artikel 5.1, vijfde lid, van de Woo worden
gelezen.
Dezelfde motivering geldt voor bepaalde passages uit documenten. De
betreffende documenten bevatten letterlijke passages, voorwaarden, garanties
en/of andere directe informatie uit de LoI en SPA’s, of informatie daaruit over (de
eigendom van) de verkopende partij en de ultimate beneficiaries. Dit betreft
contractueel vertrouwelijke informatie. Ik ben van oordeel dat het belang van het
voorkomen van een dergelijke benadeling voor het Rijksmuseum en de Staat
zwaarder moet wegen dan het belang van openbaarheid. Ik maak deze passages
daarom tevens niet openbaar; deze heb ik uit de openbaar te maken documenten
verwijderd.
Bankgegevens
Een groot aantal documenten bevat informatie over de betaling van De
Vaandeldrager, inclusief rekeningnummers en andere bedrijfs-/bankgegevens.
Deze informatie betreft zowel informatie van het Ministerie van Onderwijs, Cultuur
en Wetenschap (OCW), als van de verkopende partij.
Waar het gegevens van de verkopende partij betreft, is van belang dat deze
gegevens vertrouwelijk zijn gedeeld met het Ministerie van OCW en zij maken
onderdeel uit van de SPA. Een deel van de gegevens kan daarnaast leiden tot
identificatie van de betrokken verkoper. Bovendien kan openbaarmaking van deze
gegevens leiden tot ongewenst frauduleus handelen met betrekking tot deze
gegevens. Openbaarmaking van deze informatie zou daarom naar mijn oordeel
leiden tot onevenredige benadeling van de verkopende partij. Ik ben van oordeel
dat het belang van het voorkomen van een dergelijke benadeling voor de
verkopende partij zwaarder moet wegen dan het belang van openbaarheid.
Ik maak deze informatie daarom niet openbaar.
In de inventarislijst kunt u zien welke documenten het betreft. In het geval van
onevenredige benadeling voor de verkoper, moet waar wordt verwezen naar
artikel 10, tweede lid, aanhef en onder g van de Wob (afgekort 10.2.g.), artikel
5.1, vijfde lid, van de Woo worden gelezen.
Waar het gegevens van het Ministerie van OCW betreft, is deze vertrouwelijkheid
minder aan de orde. Een deel van de bankgegevens van mijn Ministerie is vrij
online toegankelijk en algemeen bekend. Openbaarmaking van niet reeds
openbare bankgegevens, kan echter wel leiden tot ongewenst frauduleus
handelen met betrekking tot deze gegevens, wat direct raakt aan de financiële
belangen van de Staat. Waar het gegevens betreft die niet reeds openbaar zijn,
worden deze daarom afgeschermd om frauduleus handelen met betrekking tot
deze gegevens te voorkomen. Ik maak deze informatie daarom niet openbaar.
Pagina 6 van 13In de inventarislijst wordt voor deze documenten verwezen naar de oude
weigeringsgrond onder de Wob van het voorkomen van onevenredige benadeling.
In de gevallen waar het gaat om bankgegevens van de Staat, moet voor deze
documenten artikel 5.1, tweede lid, onder b, van de Woo worden gelezen, in
plaats van artikel 10, tweede lid, aanhef en onder g van de Wob (afgekort
10.2.g.). Omwille van de voortgang in dit dossier heb ik besloten het eerder
gelakte werk hier niet op aan te passen.
5.3. Persoonlijke beleidsopvattingen in een document voor intern beraad
Juridisch kader
Het uitgangspunt van de Woo is dat overheidsinformatie openbaar is. Dit geldt in
principe ook voor documenten opgesteld voor intern beraad. Intern beraad is het
overleg tussen ambtenaren binnen een bestuursorgaan, of binnen een kring van
bestuursorganen die gezamenlijk verantwoordelijk zijn voor een bestuurlijke
aangelegenheid. Documenten die bestemd zijn voor intern beraad kunnen
persoonlijke beleidsopvattingen bevatten. Dat is hier ook het geval. Ten aanzien
van de openbaarmaking van deze persoonlijke beleidsopvattingen geldt het
volgende. Op grond van artikel 5.2, eerste lid, van de Woo worden persoonlijke
beleidsopvattingen in documenten die bestemd zijn voor intern beraad niet
openbaar gemaakt. Persoonlijke beleidsopvattingen zijn ambtelijke adviezen,
meningen, visies, standpunten en overwegingen ten behoeve van intern beraad.
Persoonlijke beleidsopvattingen zijn niet: feiten, prognoses, beleidsalternatieven,
de gevolgen van een bepaald beleidsalternatief of andere onderdelen met een
overwegend objectief karakter.
Hierbij is van belang op te merken dat de Stichting Rijksmuseum Amsterdam een
onder verantwoordelijkheid van het ministerie van OCW werkzame instelling is,
als bedoeld in artikel 4.1, eerste lid, van de Woo, voor zover het gaat om de zorg
voor het beheer van museale cultuurgoederen van de Staat. In het geval van de
aankoop van De Vaandeldrager heeft vast overleg plaatsgevonden met het
Rijksmuseum Amsterdam over advisering rondom de aankoop en de positie van
het Rijksmuseum als partij daarbij. Dit overleg vond plaats in het kader van de
gezamenlijke verantwoordelijkheid voor de bestuurlijke aangelegenheid
onderhavig aan dit Wob-verzoek, namelijk de aankoop van De Vaandeldrager.
Ook het overleg met het Rijksmuseum in het kader van deze bestuurlijke
aangelegenheid kwalificeert daarom in dit geval als intern beraad in de zin van
artikel 5.1, eerste lid, van de Woo.
Wel verstrekken o.g.v. artikel 5.2, tweede lid, van de Woo
Veel van de geïnventariseerde documenten zijn opgesteld ten behoeve van intern
beraad en bevatten persoonlijke beleidsopvattingen. Ik verstrek daarover in
beginsel geen informatie. Op grond van artikel 5.2, tweede lid, van de Woo kan ik
besluiten informatie te geven over persoonlijke beleidsopvattingen als ik dat in
het belang acht van een goede en democratische bestuursvoering. Deze
informatie wordt dan gegeven in geanonimiseerde vorm, tenzij degenen die deze
opvattingen hebben geuit of hiermee hebben ingestemd vinden dat de informatie
wel herleidbaar is tot hen.
Bij de verwerving van De Vaandeldrager hebben de Eerste en Tweede Kamer een
grote rol gespeeld. Beide Kamers hebben goedkeuring gegeven aan een
Incidentele Suppletoire Begroting (ISB) van mijn Ministerie. Het doel van deze
Pagina 7 van 13ISB was om de begroting voor het ministerie van OCW te verhogen, om de
verwerving van het schilderij De Vaandeldrager financieel mogelijk te maken.
Tevens zijn er over deze aankoop Kamervragen gesteld en is er ook in de
maatschappij en media veel aandacht voor geweest.
Ik vind het in dit kader belangrijk om zoveel mogelijk inzicht te geven in de
verschillende afwegingen die gemaakt zijn in de besluitvorming en aankoop
rondom de aankoop van De Vaandeldrager. Ik acht het daarom in dit geval in het
belang van een goede en democratische bestuursvoering om de persoonlijke
beleidsopvattingen in alle documenten openbaar te maken.
Concepten
Dit is slechts anders wanneer het concepten van documenten/e-mails betreft of
bijvoorbeeld conceptteksten zoals speekschetsen en Q&A’s. Over deze
documenten heeft meestal per e-mail afstemming plaatsgevonden. De concepten
zijn of worden reeds openbaar voor zover zij overeenstemmen met de definitieve
versie, en bestaan uit persoonlijke beleidsopvattingen bestemd voor intern beraad
voor zover zij daarvan afwijken.
Ik acht het niet in het belang van een goede en democratische bestuursvoering
dat van eenzelfde document meerdere versies in het publieke domein in omloop
zijn, met als mogelijk gevolg dat onduidelijkheid ontstaat over de inhoud van het
betreffende document. Om die reden maak ik concepten, Q&A’s en spreekteksten
in het geheel niet openbaar. Dit is slechts anders daar waar de concepten reeds
met derden buiten het intern beraad om zijn gedeeld.
In de inventarislijst kunt u zien welke documenten het betreft. In het geval waar
wordt verwezen naar artikel 11, eerste lid, van de Wob, moet artikel 5.2, eerste
lid, van de Woo worden gelezen.
Pagina 8 van 136. Wijze van openbaarmaking en publicatie
De documenten die (gedeeltelijk) openbaar worden, worden samen met deze brief
digitaal aan u toegezonden. Een kopie van dit besluit verzend ik daarnaast naar
de derde-belanghebbenden.
Dit besluit (in geanonimiseerde vorm) en de documenten die voor iedereen
(gedeeltelijk) openbaar worden, worden op www.rijksoverheid.nl gepubliceerd.
de staatssecretaris van Onderwijs, Cultuur en Wetenschap,
namens deze,
de directeur Wetgeving en Juridische Zaken,
mr. C. Riezebos
Pagina 9 van 13Bijlage 1 – Relevante artikelen uit de Woo
Artikel 2.1
In deze wet en de daarop berustende bepalingen wordt verstaan onder:
document: een door een orgaan, persoon of college als bedoeld in artikel 2.2,
eerste lid, opgemaakt of ontvangen schriftelijk stuk of ander geheel van
vastgelegde gegevens dat naar zijn aard verband houdt met de publieke taak van
dat orgaan, die persoon of dat college;
milieu-informatie: hetgeen daaronder wordt verstaan in artikel 19.1a van de Wet
milieubeheer;
Onze Minister: Onze Minister van Binnenlandse Zaken en Koninkrijksrelaties;
publieke informatie: informatie neergelegd in documenten die berusten bij een
orgaan, persoon of college als bedoeld in artikel 2.2, eerste lid, of informatie die
krachtens artikel 2.3 door een bestuursorgaan kan worden gevorderd.
Artikel 4.1
1 Eenieder kan een verzoek om publieke informatie richten tot een
bestuursorgaan of een onder verantwoordelijkheid van een
bestuursorgaan werkzame instelling, dienst of bedrijf. In het laatste geval
beslist het verantwoordelijke bestuursorgaan op het verzoek.
2 Een verzoek kan mondeling of schriftelijk worden ingediend en kan
elektronisch worden verzonden op de door het bestuursorgaan
aangegeven wijze.
3 De verzoeker behoeft bij zijn verzoek geen belang te stellen.
4 De verzoeker vermeldt bij zijn verzoek de aangelegenheid of het daarop
betrekking hebbende document, waarover hij informatie wenst te
ontvangen.
5 Indien een verzoek te algemeen geformuleerd is, verzoekt het
bestuursorgaan binnen twee weken na ontvangst van het verzoek de
verzoeker om het verzoek te preciseren en is het de verzoeker daarbij
behulpzaam.
6 6Het bestuursorgaan kan besluiten een verzoek niet te behandelen, indien
de verzoeker niet meewerkt aan een verzoek tot precisering als bedoeld
het vijfde lid. In afwijking van artikel 4:5, vierde lid, van de Algemene wet
bestuursrecht wordt het besluit om het verzoek niet te behandelen aan de
verzoeker bekendgemaakt binnen twee weken nadat het verzoek is
gepreciseerd of nadat de daarvoor gestelde termijn ongebruikt is
verstreken.
7 Een verzoek om informatie wordt ingewilligd met inachtneming van het
bepaalde in hoofdstuk 5.
Artikel 4.4
1 Het bestuursorgaan beslist op het verzoek om informatie zo spoedig
mogelijk, doch uiterlijk binnen vier weken gerekend vanaf de dag na die
waarop het verzoek is ontvangen.
2 Het bestuursorgaan kan de beslissing voor ten hoogste twee weken
verdagen, indien de omvang of de gecompliceerdheid van de informatie
een verlenging rechtvaardigt. Van de verdaging wordt voor de afloop van
Pagina 10 van 13de eerste termijn schriftelijk gemotiveerd mededeling gedaan aan de
verzoeker.
3 Onverminderd artikel 4:15 van de Algemene wet bestuursrecht wordt de
termijn voor het geven van een beschikking opgeschort gerekend vanaf
de dag na die waarop het bestuursorgaan de verzoeker meedeelt dat
toepassing is gegeven aan artikel 4:8 van de Algemene wet
bestuursrecht, tot en met de dag waarop door de belanghebbende of
belanghebbenden een zienswijze naar voren is gebracht of de daarvoor
gestelde termijn ongebruikt is verstreken.
4 Indien de opschorting, bedoeld in het derde lid, eindigt, doet het
bestuursorgaan daarvan zo spoedig mogelijk mededeling aan de
verzoeker, onder vermelding van de termijn binnen welke de beschikking
alsnog moet worden gegeven.
5 Indien het bestuursorgaan heeft besloten informatie te verstrekken, wordt
de informatie verstrekt tegelijk met de bekendmaking van het besluit,
tenzij naar verwachting een belanghebbende bezwaar daartegen heeft, in
welk geval de informatie wordt verstrekt twee weken nadat de beslissing
is bekendgemaakt. Indien wordt verzocht om een voorlopige voorziening
als bedoeld in artikel 8:81 van de Algemene wet bestuursrecht, wordt de
openbaarmaking opgeschort totdat de voorzieningenrechter uitspraak
heeft gedaan of het verzoek is ingetrokken.
6 Indien het bestuursorgaan heeft besloten informatie te verstrekken die
rechtstreeks betrekking heeft op een derde of die van een derde
afkomstig is, deelt het bestuursorgaan dit besluit gelijktijdig mede aan
deze derde.
Artikel 5.1
1 Het openbaar maken van informatie ingevolge deze wet blijft achterwege
voor zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft die door natuurlijke
personen of rechtspersonen vertrouwelijk aan de overheid zijn
meegedeeld;
d. persoonsgegevens betreft als bedoeld in paragraaf 3.1
onderscheidenlijk paragraaf 3.2 van de Uitvoeringswet Algemene
verordening gegevensbescherming, tenzij de betrokkene
uitdrukkelijk toestemming heeft gegeven voor de openbaarmaking
van deze persoonsgegevens of deze persoonsgegevens kennelijk
door de betrokkene openbaar zijn gemaakt;
e. nummers betreft die dienen ter identificatie van personen die bij
wet of algemene maatregel van bestuur zijn voorgeschreven als
bedoeld in artikel 46 van de Uitvoeringswet Algemene verordening
gegevensbescherming, tenzij de verstrekking kennelijk geen
inbreuk op de levenssfeer maakt.
2 Het openbaar maken van informatie blijft eveneens achterwege voor zover
het belang daarvan niet opweegt tegen de volgende belangen:
a. de betrekkingen van Nederland met andere landen en staten en
met internationale organisaties;
Pagina 11 van 13b. de economische of financiële belangen van de Staat, andere
publiekrechtelijke lichamen of bestuursorganen, in geval van
milieu-informatie slechts voor zover de informatie betrekking
heeft op handelingen met een vertrouwelijk karakter;
c. de opsporing en vervolging van strafbare feiten;
d. de inspectie, controle en toezicht door bestuursorganen;
e. de eerbiediging van de persoonlijke levenssfeer;
f. de bescherming van andere dan in het eerste lid, onderdeel c,
genoemde concurrentiegevoelige bedrijfs- en
fabricagegegevensgegevens;
g. de bescherming van het milieu waarop deze informatie betrekking
heeft;
h. de beveiliging van personen en bedrijven en het voorkomen van
sabotage;
i. het goed functioneren van de Staat, andere publiekrechtelijke
lichamen of bestuursorganen.
3 Indien een verzoek tot openbaarmaking op een van de in het tweede lid
genoemde gronden wordt afgewezen, bevat het besluit hiervoor een
uitdrukkelijke motivering.
4 Openbaarmaking kan tijdelijk achterwege blijven, indien het belang van
de geadresseerde van de informatie om als eerste kennis te nemen van
de informatie dit kennelijk vereist. Het bestuursorgaan doet mededeling
aan de verzoeker van de termijn waarbinnen de openbaarmaking alsnog
zal geschieden.
5 In uitzonderlijke gevallen kan openbaarmaking van andere informatie dan
milieu-informatie voorts achterwege blijven indien openbaarmaking
onevenredige benadeling toebrengt aan een ander belang dan genoemd in
het eerste of tweede lid en het algemeen belang van openbaarheid niet
tegen deze benadeling opweegt. Het bestuursorgaan baseert een
beslissing tot achterwege laten van de openbaarmaking van enige
informatie op deze grond ten aanzien van dezelfde informatie niet tevens
op een van de in het eerste of tweede lid genoemde gronden.
6 Het openbaar maken van informatie blijft in afwijking van het eerste lid,
onderdeel c, in geval van milieu-informatie eveneens achterwege voor
zover daardoor het in het eerste lid, onderdeel c, genoemde belang
ernstig geschaad wordt en het algemeen belang van openbaarheid van
informatie niet opweegt tegen deze schade.
7 Het eerste en tweede lid zijn niet van toepassing op milieu-informatie die
betrekking heeft op emissies in het milieu.
Artikel 5.2
1. In geval van een verzoek om informatie uit documenten, opgesteld ten
behoeve van intern beraad, wordt geen informatie verstrekt over daarin
opgenomen persoonlijke beleidsopvattingen. Onder persoonlijke
beleidsopvattingen worden verstaan ambtelijke adviezen, visies,
standpunten en overwegingen ten behoeve van intern beraad, niet zijnde
feiten, prognoses, beleidsalternatieven, de gevolgen van een bepaald
beleidsalternatief of andere onderdelen met een overwegend objectief
karakter.
Pagina 12 van 132. Het bestuursorgaan kan over persoonlijke beleidsopvattingen met het oog
op een goede en democratische bestuursvoering informatie verstrekken in
niet tot personen herleidbare vorm. Indien degene die deze opvattingen
heeft geuit of zich erachter heeft gesteld, daarmee heeft ingestemd, kan
de informatie in tot personen herleidbare vorm worden verstrekt.
3. Onverminderd het eerste en tweede lid wordt uit documenten opgesteld
ten behoeve van formele bestuurlijke besluitvorming door een minister,
een commissaris van de Koning, Gedeputeerde Staten, een gedeputeerde,
het college van burgemeester en wethouders, een burgemeester en een
wethouder, informatie verstrekt over persoonlijke beleidsopvattingen in
niet tot personen herleidbare vorm, tenzij het kunnen voeren van intern
beraad onevenredig wordt geschaad.
4. In afwijking van het eerste lid wordt bij milieu-informatie het belang van
de bescherming van de persoonlijke beleidsopvattingen afgewogen tegen
het belang van openbaarmaking. Informatie over persoonlijke
beleidsopvattingen kan worden verstrekt in niet tot personen herleidbare
vorm. Indien degene die deze opvattingen heeft geuit of zich erachter
heeft gesteld, daarmee heeft ingestemd, kan de informatie in tot
personen herleidbare vorm worden verstrekt.
Pagina 13 van 13