File id: 325 File title: wob-algoritmen-belastingdienst-toeslagen-besluit.pdf.
> Retouradres Postbus 20201 2500 EE Den Haag
Directie Juridische Zaken
Korte Voorhout 7
2511 CW Den Haag
Postbus 20201
2500 EE Den Haag
www.rijksoverheid.nl
Inlichtingen
wooverzoekendjz@minfin.nl
www.minfin.nl
Ons kenmerk
2022-0000092475
Datum 21 oktober 2022
Betreft Besluit op uw Wob-verzoek over algoritmes bij de
Belastingdienst en Toeslagen
Geachte,
In uw brief van 5 augustus 2021 heeft u met een beroep op de Wet openbaarheid
van bestuur (hierna: Wob) verzocht om informatie over het gebruik en de
werking van algoritmes bij de Belastingdienst, Toeslagen, Fiod en Douane.
U vraagt in dit verband om documenten met informatie betreffende de wijze
waarop:
- informatie over welke algoritmes in gebruik zijn, hoe zij worden toegepast
en welk doel zij dienen;
- informatie over de werking en ‘receptuur' van het algoritme. U geeft als
voorbeeld pseudocodes, maar ook (specificaties van) gebruikte
data/variabelen/selectiecriteria en handleidingen;
- informatie over de manier waarop ontwikkeling, evaluatie en toezicht
plaatsvindt van de gebruikte algoritmes. Hieronder vallen met nadruk
ethische overwegingen en maatregelen/bijsturing om feedback loops en
bias tegen te gaan.
De ontvangst van uw verzoek heb ik u schriftelijk bevestigd bij brief van 12
augustus 2021, met kenmerk 2021-0000166000. In de brief van 12 augustus
2021 is de beslistermijn met vier weken verdaagd. Het is helaas niet gelukt om
binnen de wettelijke termijn op uw Wob-verzoek te beslissen. Hiervoor bied ik u
mijn excuses aan.
U heeft uw verzoek om openbaarmaking van informatie gedaan op grond van de
Wob. Vanaf 1 mei 2022 is de Wob vervangen door de Wet open overheid (hierna:
Woo). De Woo kent geen overgangsrecht, waardoor vanaf 1 mei de Woo van
toepassing is op alle Wob-verzoeken die niet voor deze datum zijn afgehandeld. U
ontvangt derhalve een Woo-besluit op uw verzoek van 4 maart 2021.
Besluit
Ik besluit de door u gevraagde informatie gedeeltelijk openbaar te maken. Per
document is op de inventarislijst aangegeven welke uitzonderingsgronden zijn
toegepast. De inventarislijst maakt integraal onderdeel uit van het besluit. Voor
de motivering van dit besluit verwijs ik naar het onderdeel “Overwegingen” van
deze brief.
Pagina 1 van 8Inventarisatie documenten
Directie Juridische Zaken
Op basis van uw verzoek heb ik gezocht in de digitale archiefsystemen van de
betrokken medewerkers. Bij deze inventarisatie zijn 30 documenten aangetroffen.
Ons kenmerk
Deze documenten zijn opgenomen in de inventarislijst in bijlage 2 bij deze brief. 2022-0000092475
In deze brief wordt vanaf nu verwezen naar de nummers op de inventarislijst,
zodat voor u duidelijk is wat ik per document heb besloten en waarom ik dit heb
besloten.
De Woo is niet van toepassing op documenten die al openbaar zijn. Eén document
is reeds openbaar en staat op de inventarislijst als zodanig aangemerkt. Op de
inventarislijst staat ook aangegeven waar u dit document kunt vinden.
Transponeringstabel
De beoordeling van de documenten heeft plaatsgevonden op basis van de Wob en
is afgerond voordat de Woo op 1 mei 2022 in werking trad. Dit brengt met zich
mee dat de aanduiding van de toegepaste uitzonderingsgronden in bijlage 3 en 4
afwijken van de motivering in het besluit. Ter bevordering van de leesbaarheid
heb ik in bijlage 2 een transponeringstabel opgenomen, waarin de
uitzonderingsgronden op basis van de Wob en de Woo staan omschreven.
Wettelijk kader
Ik behandel uw verzoek als een verzoek op grond van de Woo. De relevante
artikelen uit de Woo kunt u vinden in bijlage 1 bij deze brief.
Overwegingen
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in het eerste artikel 1.1. van de
Woo. Dit is een belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. De Woo is
niet van toepassing op informatie die al openbaar is.
Het belang van inspectie, controle en toezicht door bestuursorganen (artikel 5.1,
tweede lid, aanhef en onder d, van de Woo)
Op grond van artikel 5.1, tweede lid, aanhef en onder d, van de Woo kan ik geen
informatie openbaar maken als dit inspectie, controle of toezicht door
bestuursorganen belemmert en dit belang zwaarder weegt dan het belang van
openbaarheid. Dit is het geval als de uitkomsten van de inspectie, controle of het
toezicht veel samenhangt met informatie over de gebruikte methoden en
technieken of de effectiviteit belemmert. Bij diverse documenten is het belang
van de inspectie, controle en toezicht door de Belastingdienst in het geding. Het
gaat om passages die informatie prijsgeven over de controletechniek, maar ook
de gebruikte bronnen en locaties van de bronnen om controle uit te voeren.
Openbaarmaking van deze informatie kan er mogelijk toe leiden dat een
effectieve controle niet meer mogelijk is. Ik vind dit belang in dit geval zwaarder
wegen dan het belang van openbaarheid. Ik maak deze informatie daarom niet
openbaar.
Waar van toepassing heb ik deze informatie onleesbaar gemaakt onder
vermelding van: 10.2.d Wob. Dit kunt u lezen als artikel 5.1, tweede lid, aanhef
en onder d, van de Woo.
De eerbiediging van de persoonlijke levenssfeer (artikel 5.1, tweede lid, aanhef
en onder e, van de Woo)
Pagina 2 van 8Op grond van artikel 5.1, tweede lid, aanhef en onder e, van de Woo kan ik geen
Directie Juridische Zaken
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. Het gaat om
Ons kenmerk
persoonsgegevens die (indirect) te herleiden zijn tot een persoon zoals namen, e-
2022-0000092475
mailadressen, telefoonnummers en functienamen. Bij bepaalde documenten is dit
het geval. Ik vind het in dit geval belangrijk dat de identiteit van betrokkene niet
bekend wordt omdat dit zijn of haar privacy kan schenden. Dat vind ik niet
wenselijk. Daarom maak ik deze persoonsgegevens niet openbaar.
In diverse documenten staan (ook) persoonsgegevens van ambtenaren. Het gaat
om gegevens die herleidbaar zijn tot een persoon, zoals onder meer namen, e-
mailadressen, functienamen en telefoonnummers. In het kader van goed
werkgeverschap vind ik dat het belang van privacy zwaarder moet wegen dan het
belang van openbaarheid. Dit ter bescherming van de privacy van de betrokken
ambtenaren. Daarbij weegt mee dat het hier niet gaat om het opgeven van een
naam aan een individuele burger die met een ambtenaar in contact treedt, maar
om, openbaarmaking op grond van de Woo.
Waar van toepassing heb ik deze informatie onleesbaar gemaakt onder
vermelding van: 10.2.e Wob. Dit kunt u lezen als artikel 5.1, tweede lid, aanhef
en onder e, van de Woo.
Het belang van het goed functioneren van de Staat, andere publiekrechtelijke
lichamen of bestuursorganen (artikel 5.1, tweede lid, aanhef en onder i, van de
Woo)
Op grond van artikel 5.1, tweede lid, aanhef en onder i, van de Woo kan ik geen
informatie openbaar maken wanneer dit het goed functioneren van de Staat of
andere overheden schaadt en dit belang zwaarder weegt dan het belang van
openbaarheid. In diverse documenten staat informatie met verwijzingen naar
interne bronnen, interne bronlocaties en interne links. Ook staat in diverse
documenten de inrichting van het digitale landschap binnen een gedeelte van de
Belastingdienst. Het voorkomen van oneigenlijk gebruik van deze informatie,
weeg ik zwaarder dan het algemene belang van openbaarmaking.
Openbaarmaking van deze informatie kan het goed functioneren van de
Belastingdienst schaden. Ik maak deze informatie daarom niet openbaar.
Waar van toepassing heb ik deze informatie onleesbaar gemaakt onder
vermelding van: 10.2.g Wob. Dit kunt u lezen als artikel 5.1, tweede lid, aanhef
en onder i, van de Woo.
Wijze van openbaarmaking en publicatie
De documenten die (gedeeltelijk) openbaar worden, worden samen met deze
brief digitaal aan u toegezonden.
Plaatsing op internet
Dit besluit en de documenten die voor iedereen (gedeeltelijk) openbaar worden,
worden op www.rijksoverheid.nl gepubliceerd.
Pagina 3 van 8Vragen
Directie Juridische Zaken
Als u vragen heeft over de afhandeling van uw verzoek, dan kunt u contact
opnemen via bovenstaand e-mailadres. Voor meer informatie over de Woo-
Ons kenmerk
procedure, kunt u kijken op https://www.rijksoverheid.nl/onderwerpen/wet-open-
2022-0000092475
overheid-woo.
De Staatssecretaris van Financiën – Fiscaliteit en Belastingdienst
namens deze,
b/a
mr. M.S. Bogtstra
De directeur Juridische Zaken
Deze brief is een besluit in de zin van de Algemene wet bestuursrecht. Op grond
van die wet kunt u tegen dit besluit binnen zes weken na de dag waarop dit
besluit is bekendgemaakt een bezwaarschrift indienen. Het bezwaarschrift moet
worden gericht aan de minister van Financiën, ter attentie van de Directie
Juridische Zaken, Postbus 20201, 2500 EE Den Haag. Het bezwaarschrift dient te
worden ondertekend en dient ten minste het volgende te bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaar zich richt;
d. een opgave van de redenen waarom u zich met het besluit niet kunt verenigen.
Pagina 4 van 8Bijlage 1
Directie Juridische Zaken
Artikel 5.1 van de Woo
1. Het openbaar maken van informatie ingevolge deze wet blijft achterwege voor
Ons kenmerk
zover dit: 2022-0000092475
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf 3.1 onderscheidenlijk
paragraaf 3.2 van de Uitvoeringswet Algemene verordening
gegevensbescherming, tenzij de betrokkene uitdrukkelijk toestemming heeft
gegeven voor de openbaarmaking van deze persoonsgegevens of deze
persoonsgegevens kennelijk door de betrokkene openbaar zijn
gemaakt;
e. nummers betreft die dienen ter identificatie van personen die bij wet of
algemene maatregel van bestuur zijn voorgeschreven als bedoeld in artikel 46
van de Uitvoeringswet Algemene verordening gegevensbescherming, tenzij de
verstrekking kennelijk geen inbreuk op de levenssfeer maakt.
2. Het openbaar maken van informatie blijft eveneens achterwege voor zover het
belang daarvan niet opweegt tegen de volgende belangen:
a. de betrekkingen van Nederland met andere landen en staten en met
internationale organisaties;
b. de economische of financiële belangen van de Staat, andere publiekrechtelijke
lichamen of bestuursorganen, in geval van milieu-informatie slechts voor zover de
informatie betrekking heeft op handelingen met een vertrouwelijk karakter;
c. de opsporing en vervolging van strafbare feiten;
d. de inspectie, controle en toezicht door bestuursorganen;
e. de eerbiediging van de persoonlijke levenssfeer;
f. de bescherming van andere dan in het eerste lid, onderdeel c, genoemde
concurrentiegevoelige bedrijfs- en fabricagegegevens;
g. de bescherming van het milieu waarop deze informatie betrekking heeft;
h. de beveiliging van personen en bedrijven en het voorkomen van sabotage;
i. het goed functioneren van de Staat, andere publiekrechtelijke lichamen of
bestuursorganen.
3. Indien een verzoek tot openbaarmaking op een van de in het tweede lid
genoemde gronden wordt afgewezen, bevat het besluit hiervoor een
uitdrukkelijke motivering.
4. Openbaarmaking kan tijdelijk achterwege blijven, indien het belang van de
geadresseerde van de informatie om als eerste kennis te nemen van de
informatie dit kennelijk vereist. Het bestuursorgaan doet mededeling aan de
verzoeker van de termijn waarbinnen de openbaarmaking alsnog zal geschieden.
5. In uitzonderlijke gevallen kan openbaarmaking van andere informatie dan
milieu-informatie voorts achterwege blijven indien openbaarmaking onevenredige
benadeling toebrengt aan een ander belang dan genoemd in het eerste of tweede
lid en het algemeen belang van openbaarheid niet tegen deze benadeling
opweegt. Het bestuursorgaan baseert een beslissing tot achterwege laten van de
openbaarmaking van enige informatie op deze grond ten aanzien van dezelfde
informatie niet tevens op een van de in het eerste of tweede lid genoemde
gronden.
6. Het openbaar maken van informatie blijft in afwijking van het eerste lid,
onderdeel c, in geval van milieu-informatie eveneens achterwege voor zover
daardoor het in het eerste lid, onderdeel c, genoemde belang ernstig geschaad
Pagina 5 van 8wordt en het algemeen belang van openbaarheid van informatie niet opweegt
Directie Juridische Zaken
tegen deze schade.
7. Het eerste en tweede lid zijn niet van toepassing op milieu-informatie die Ons kenmerk
betrekking heeft op emissies in het milieu. 2022-0000092475
Artikel 5.2 van de Woo
1. In geval van een verzoek om informatie uit documenten, opgesteld ten
behoeve van intern beraad, wordt geen informatie verstrekt over daarin
opgenomen persoonlijke beleidsopvattingen. Onder persoonlijke
beleidsopvattingen worden verstaan ambtelijke adviezen, visies, standpunten en
overwegingen ten behoeve van intern beraad, niet zijnde feiten, prognoses,
beleidsalternatieven, de gevolgen van een bepaald beleidsalternatief of
andere onderdelen met een overwegend objectief karakter.
2. Het bestuursorgaan kan over persoonlijke beleidsopvattingen met het oog op
een goede en democratische bestuursvoering informatie verstrekken in niet tot
personen herleidbare vorm. Indien degene die deze opvattingen heeft geuit of
zich erachter heeft gesteld, daarmee heeft ingestemd, kan de informatie in tot
personen herleidbare vorm worden verstrekt.
3. Onverminderd het eerste en tweede lid wordt uit documenten opgesteld ten
behoeve van formele bestuurlijke besluitvorming door een minister, een
commissaris van de Koning, Gedeputeerde Staten, een gedeputeerde, het college
van burgemeester en wethouders, een burgemeester en een wethouder,
informatie verstrekt over persoonlijke beleidsopvattingen in niet tot personen
herleidbare vorm, tenzij het kunnen voeren van intern beraad onevenredig
wordt geschaad.
4. In afwijking van het eerste lid wordt bij milieu-informatie het belang van de
bescherming van de persoonlijke beleidsopvattingen afgewogen tegen het belang
van openbaarmaking. Informatie over persoonlijke beleidsopvattingen kan
worden verstrekt in niet tot personen herleidbare vorm. Indien degene die deze
opvattingen heeft geuit of zich erachter heeft gesteld, daarmee heeft ingestemd,
kan de informatie in tot personen herleidbare vorm worden verstrekt.
Pagina 6 van 8Bijlage 2
Directie Juridische Zaken
Transponeringstabel
Ons kenmerk
Nr. Uitzonderingsgrond in de Wet Uitzonderingsgrond in de Wet open 2022-0000092475
openbaarheid van bestuur overheid (artikel/code)
(artikel/code)
1. Eenheid van de Kroon (10.1.a) Eenheid van de Kroon (5.1.1.a)
2. Veiligheid van de Staat (10.1.b) Veiligheid van de Staat (5.1.1.b)
3. Vertrouwelijk verstrekte bedrijfs- en Vertrouwelijk verstrekte bedrijfs- en
fabricagegegevens (uitgezonderd fabricagegegevens (uitgezonderd milieu-
milieu-informatie) (10.1.c) informatie) (5.1.1.c)
4. Bijzondere persoonsgegevens (10.1.d) 1. Bijzondere persoonsgegevens (5.1.1.d)
2. Nationale identificatienummers (5.1.1.e)
5. Internationale betrekkingen (10.2.a) Internationale betrekkingen (5.1.2.a)
6. I. Economische of financiële belangen Economische of financiële belangen van de
van de staat (10.2.b) staat (5.1.2.b)
II. Economische of financiële belangen
van de Staat met een vertrouwelijk
karakter (milieu-informatie) (10.5)
7. Opsporing en vervolging van strafbare Opsporing en vervolging van strafbare
feiten (10.2.c) feiten (5.1.2.c)
8. Inspectie, controle en toezicht door Inspectie, controle en toezicht door
bestuursorganen (10.2.d) bestuursorganen (5.1.2.d)
9. Eerbiediging van de persoonlijke Eerbiediging van de persoonlijke
levenssfeer (10.2.e) levenssfeer (5.1.2.e)
10. Belang van de geadresseerde om als Belang van de geadresseerde om als eerste
eerste kennis te kunnen nemen (10.2.f) kennis te kunnen nemen (5.1.4)
11. Het voorkomen van onevenredige 1. Bescherming van andere dan
bevoordeling of benadeling (10.2.g) vertrouwelijk aan de overheid verstrekte
concurrentiegevoelige bedrijfs- en
fabricagegegevens (5.1.2.f)
2. De bescherming van het milieu waarop
deze informatie betrekking heeft
(uitgezonderd milieu-informatie) (5.1.2.g)
3. De beveiliging van personen of bedrijven
en het voorkomen van sabotage
(uitgezonderd milieu-informatie) (5.1.2.h)
4. Het goed functioneren van de staat (…)
of bestuursorganen (5.1.2.i)
12. Het voorkomen van onevenredige Het voorkomen van onevenredige
bevoordeling of benadeling bevoordeling of benadeling (5.1.5)
(uitgezonderd milieu-informatie)
(10.2.g)
13. De bescherming van het milieu waarop De bescherming van het milieu waarop de
de informatie betrekking heeft (10.7.a) informatie betrekking heeft (5.1.2.g)
14. De beveiliging van personen of De beveiliging van personen of bedrijven en
bedrijven en het voorkomen van het voorkomen van sabotage (milieu-
sabotage (milieu-informatie) (10.7.b) informatie) (5.1.2.h)
15. Niet verstrekken van persoonlijke 1. Is er sprake van persoonlijke
beleidsopvattingen (11.1) beleidsopvattingen in documenten
opgesteld voor formele bestuurlijke
besluitvorming? Verstrekken, tenzij het
Pagina 7 van 8voeren van intern beraad onevenredig
Directie Juridische Zaken
wordt geschaad (5.2.3)
2. Wel verstrekken persoonlijke
Ons kenmerk
beleidsopvatting in het kader van goed en 2022-0000092475
democratisch bestuur (5.2.2)
3. Niet verstrekken van persoonlijke
beleidsopvattingen (5.2.1)
16. Wel verstrekken persoonlijke Wel verstrekken persoonlijke
beleidsopvatting in het kader van goed beleidsopvatting in het kader van goed en
en democratisch bestuur (11.2) democratisch bestuur (5.2.2)
17. Informatie ouder dan vijf jaar (5.3)
Pagina 8 van 8