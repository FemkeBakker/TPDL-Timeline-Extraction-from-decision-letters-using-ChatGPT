File id: 4 File title: 15-08-2022_besluit_woo_bezoek_m_aan_isr_en_pg_ter_publ.pdf.
[...] Directie Noord-Afrika en Midden-
Oosten
Rijnstraat 8
2515 XP Den Haag
Postbus 20061
2500 EB Den Haag
Nederland
www.rijksoverheid.nl
Uitsluitend per e-mail: [...] Nederland
www.nederlandwereldwijd.nl
Contact
woo@minbuza.nl
Referentie
Min-BuZa.2022.12141-43
Datum 15 augustus 2022
Betreft Reactie op uw Woo-verzoek
Geachte [...],
Mij is gebleken dat de motivering van het besluit dat ik u op 5 augustus 2022 heb
doen toekomen op het punt van het inroepen van de grond artikel 5.1, vijfde lid,
van de Woo niet volledig was. Onder intrekking van het besluit dat u op 5 augustus
2022 toeging, gaat u hierbij het correcte besluit toe inzake uw Woo-verzoek.
In uw e-mail van 20 mei 2022, ontvangen op 20 mei 2022, heeft u met een beroep
op de Wet open overheid (hierna: Woo) informatie verzocht over het bezoek van
minister Hoekstra aan Israël en de Palestijnse gebieden dat in het nieuwsartikel op
www.nos.nl op 18 mei 2022 verscheen met de titel ‘Hoekstra maakt lastminutereis
naar Israël en Palestijnen’ en dat werd omschreven als een ‘kennismakingsbezoek’.
U vraagt specifiek om de navolgende documenten, informatie en andere bescheiden
vanaf het eerste moment dat de minister voornemens was om de bedoelde reis te
gaan maken / organiseren, tot en met 20 mei 2022.
1. Alle correspondentie, verslagen, notulen, e-mails, brieven, Whattsapps,
SMS’en, ambtsberichten, schriftelijke instructies, (telefoon-)notities,
reisplannen, verzoeken en andersoortige communicatie, berustend bij
dit ministerie en verband houdend met deze reis, uitgewisseld met
(verzonden aan en ontvangen van):
-de minister van Buitenlandse Zaken
-de minister-president (Mark Rutte)
-de minister van Financiën (Sigrid Kaag)
-de Nederlandse ambassade in Tel Aviv
-de Israëlische ambassade in Nederland
-de Israëlische autoriteiten
-de Palestijnse autoriteiten
-de Palestijnse ngo’s Al-Haq, B’Tselem, Breaking The Silence en andere
ngo’s (andere) organisaties in Israël die enigerlei verband houden met
het bezoek
Pagina 1 van 92. Alle correspondentie met betrekking tot de door de minister gebrachte
Datum
bezoeken en gevoerde gesprekken, alsmede pogingen van de minister 15 augustus 2022
/ het ministerie om bezoeken en gesprekken te plannen, die al dan niet Referentie
zijn gelukt. Daarbij refereert u naar bovengenoemd nieuwsartikel van Min-BuZa.2022.12141-43
de NOS waarin een NOS-correspondent schrijft ‘Ik heb begrepen dat de
minister nog geprobeerd heeft ook andere mensen te spreken, maar
dat die doordat het zo lastminute geregeld is geen tijd hadden voor
hem.’
3. Alle SMS- en Whatsappberichten van de minister ter zake de reis, van
zowel voor, tijdens als na de reis.
4. Alle interne (bij het ministerie en de ministers) berustende
correspondentie, verslagen, notulen, e-mails, brieven, Whatsapps,
SMS’en, ambtsberichten, (telefoon-)notities, schriftelijke instructies en
andersoortige communicatie, betrekking hebbende op de reis en de
organisatie daarvan, daaronder begrepen correspondentie van en naar
derden.
De ontvangst van uw verzoek is schriftelijk bevestigd bij e-mail van 24 mei 2022
met als onderwerp ‘Ontvangstbevestiging van uw Woo-verzoek inzake bezoek / reis
Hoekstra’. Bij e-mail van 15 juni 2022 is de beslissing op uw verzoek, met
toepassing van artikel 4.4., tweede lid, van de Wet open overheid (hierna: Woo),
met twee weken verdaagd. Op 29 juni 2022 is bij e-mail de wettelijke termijn met
vier weken opgeschort in verband met het opvragen van zienswijzen aan derde
partijen. Op 5 augustus 2022 ging u het besluit toe, dat ik hiermee intrek en
waarvoor dit besluit in de plaats komt.
Met betrekking tot uw verzoek om informatie bericht ik u als volgt.
Wettelijk kader
Uw verzoek valt onder de reikwijdte van de Woo. Voor de relevante Woo-artikelen
verwijs ik u naar de bijlage.
Inventarisatie documenten
Op basis van uw verzoek zijn in totaal 66 documenten aangetroffen. Deze
documenten zijn opgenomen in een inventarislijst, die als bijlage bij dit besluit is
gevoegd. De inventarislijst vermeldt de toegepaste uitzonderingsgronden per
document. De uitzonderingsgronden uit de Woo kunt u vinden in bijlage 1. In het
besluit staat de nadere toelichting bij de toegepaste gronden. Hierdoor wordt per
document duidelijk wat is besloten.
Reactie derden
U bent er over geïnformeerd in de e-mail van 29 juni 2022 dat er derde
belanghebbenden zijn bij de openbaarmaking van de aangetroffen documenten en
dat deze de gelegenheid hebben gekregen om hierop een reactie te geven.
Pagina 2 van 9De zienswijzen van de derde belanghebbenden heb ik in mijn belangenafweging
meegenomen.
Datum
15 augustus 2022
Besluit Referentie
Ik heb besloten (deels) aan uw verzoek tegemoet te komen. Onder het hoofdstuk Min-BuZa.2022.12141-43
‘Motivering’ van dit besluit licht ik dit toe.
Overwegingen
Algemene overweging: openbaarheid t.a.v. een ieder
Als eerste wil ik u wijzen op het volgende.
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in het eerste artikel 1.1. van de
Woo. Dit is een belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. De Woo is
niet van toepassing op informatie die al openbaar is.
Algemene uitgangspunten bij toetsing aan de uitzonderingsgronden
De toetsing aan de uitzonderingsgronden verloopt als volgt. Eerst kijk ik of een
van de uitzonderingsgronden speelt. Dat doe ik meestal per alinea, soms per zin.
Vervolgens kijk ik wat voor soort uitzonderingsgrond het is. Als het een absolute
uitzonderingsgrond is, mag ik de informatie niet verstrekken. Als het een relatieve
uitzonderingsgrond is, moet ik een afweging maken tussen het algemene belang
van openbaarheid en het specifieke belang dat de uitzonderingsgrond beschermt.
Daarbij weegt het belang van openbaarheid zwaar.
In de inventarislijst en op de documenten heb ik opgenomen welke
uitzonderingsgronden van toepassing zijn.
Absolute uitzonderingsgronden
Veiligheid van de Staat
Op grond van artikel 5.1, eerste lid, aanhef en onder b, van de Woo, mag ik geen
informatie openbaar maken als dit de veiligheid van de Staat zou kunnen schaden.
Hierbij gaat het in ieder geval om de bescherming van de democratische
rechtsorde, zowel voor wat betreft de instituties als de daarbij betrokken
personen, gebouwen en goederen. In vier documenten zijn passages die aan de
beveiliging van de minister raken. Wanneer deze informatie bekend wordt, kan dit
de veiligheid van hooggeplaatsten, en daardoor ook de veiligheid van de Staat in
gevaar brengen. Ik maak deze informatie daarom niet openbaar.
Relatieve uitzonderingsgronden
Het belang van de betrekkingen van Nederland met andere landen en staten en
met internationale organisaties
Pagina 3 van 9Op grond van artikel 5.1, tweede lid, aanhef en onder a, van de Woo kan ik geen
informatie openbaar maken als dit de relatie van Nederland met andere landen, Datum
staten of internationale organisaties beschadigt en dit belang zwaarder weegt dan 15 augustus 2022
het belang van openbaarheid. Het betreft hier informatie over en correspondentie Referentie
tussen de Palestijnse en Israëlische overheid en ambtenaren van het ministerie Min-BuZa.2022.12141-43
van Buitenlandse Zaken, die vertrouwelijk werd gedeeld. Ook in het internationale
contact is openbaarheid en transparantie steeds gebruikelijker en belangrijker
voor het goed functioneren van de democratische rechtsorde. In dit geval echter
kan worden aangenomen dat in de toekomst het overleg met die landen moeilijker
gaat, wanneer ik deze informatie en correspondentie openbaar maak. Dit omdat
openbaarmaking het vertrouwen zal schaden dat deze landen in Nederland stellen
en daardoor de mogelijkheid bestaat dat deze landen in de toekomst minder
informatie zullen delen met het ministerie van Buitenlandse Zaken, waardoor dit
ministerie zijn taken niet meer ongehinderd kan uitvoeren. Openbaarmaking van
deze informatie kan schadelijk zijn voor de relatie met de betrokken landen. Ik zal
deze informatie daarom niet openbaar maken. Op grond hiervan weiger ik 13
documenten integraal.
De eerbiediging van de persoonlijke levenssfeer
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit belang
zwaarder weegt dan het belang van openbaarheid. Het gaat om persoonsgegevens
die (indirect) te herleiden zijn tot een persoon zoals namen, e-mailadressen,
telefoonnummers en functienamen. Bij (bepaalde passages uit) meerdere
documenten is dit het geval. Ik vind het in dit geval belangrijk dat de identiteit van
betrokkenen niet bekend wordt omdat dit zijn of haar privacy kan schenden. Dat
vind ik niet wenselijk. Daarom maak ik deze persoonsgegevens niet openbaar.
In meerdere documenten staan passages met persoonsgegevens van ambtenaren.
Het gaat bijvoorbeeld om namen van ambtenaren die bij de mailwisselingen
betrokken waren. Deze gegevens zijn direct herleidbaar tot de betreffende
personen. In het kader van goed werkgeverschap vind ik dat het belang van privacy
zwaarder moet wegen dan het belang van openbaarheid. Dit ter bescherming van
de privacy van de betrokken ambtenaren. Daarbij weegt mee dat het hier niet gaat
om het opgeven van een naam aan een individuele burger die met een ambtenaar
in contact treedt, maar om openbaarmaking op grond van de Woo.
Het voorkomen van onevenredige benadeling
Op grond van artikel 5.1, vijfde lid, van de Woo mag ik in uitzonderlijke gevallen
geen informatie openbaar maken als dit iemand onevenredige benadeling
toebrengt en de voorkoming daarvan zwaarder weegt dan het belang van
openbaarheid. Bij een passage uit het document id 1027978 is dit het geval. Het
gaat hier om de naam van een derde organisatie. Openbaarmaking van informatie
omtrent deze organisatie zou diens werk dusdanig belemmeren dat ik besloten
heb om deze openbaarmaking te weigeren. Ik vind dat de voorkoming van deze
benadeling zwaarder moet wegen dan het belang van openbaarheid aangezien de
organisatie haar legitimiteit ontleent aan het vertrouwen dat betrokken partijen
hebben in de discretie en anonimiteit van de bewuste organisatie. Ik ben van
mening dat het belang van openbaarheid in dit geval niet opweegt tegen het
Pagina 4 van 9afbreukrisico van openbaarmaking voor deze organisatie. Ik maak deze informatie
daarom niet openbaar. Datum
15 augustus 2022
Verder wijs ik nog op het volgende. In het document met id 1028480 staat
Referentie
vermeld dat de dood (en de begrafenis) van een journalist als passief punt in de
Min-BuZa.2022.12141-43
woordvoering meegenomen moet worden. Dit onderwerp is echter actief
opgebracht in gesprekken met zowel de Israëlische als Palestijnse autoriteiten.
Wijze van openbaarmaking en plaatsing op internet
De documenten die door mij openbaar worden gemaakt op grond van de Woo, treft
u bij dit besluit in kopie aan. De openbaar gemaakte documenten en dit besluit
worden geplaatst op www.rijksoverheid.nl, zodat ze voor een ieder beschikbaar zijn.
Mocht u naar aanleiding van dit besluit vragen hebben, kunt u contact opnemen
met de Directie Juridische Zaken via woo@minbuza.nl.
Hoogachtend,
De minister van Buitenlandse Zaken,
namens deze,
de plaatsvervangend directeur van de Directie Noord-Afrika en Midden-Oosten
Deze brief is niet voorzien van een handtekening. In een formele en beveiligde
omgeving is vastgelegd dat de beslissingsbevoegde akkoord is met de inhoud van
dit document en de verzending.
Guusje Korthals
Bezwaarschrift indienen
Tegen dit besluit kunt u binnen zes weken na de dag waarop dit bekend is gemaakt
een bezwaarschrift indienen. Het bezwaarschrift moet door de indiener zijn
ondertekend en bevat ten minste zijn naam en adres, de dagtekening, een
omschrijving van het besluit waartegen het bezwaar is gericht en de gronden
waarop het bezwaar rust. Het bezwaarschrift moet worden gericht aan: de Minister
van Buitenlandse Zaken t.a.v. Directie Juridische Zaken, Afdeling Nederlands Recht,
Postbus 20061, 2500 EB, Den Haag.
Pagina 5 van 9Datum
15 augustus 2022
Bijlage 1 – Relevante artikelen uit de Woo
Referentie
Artikel 1.1
Min-BuZa.2022.12141-43
Eenieder heeft recht op toegang tot publieke informatie zonder daartoe een
belang te hoeven stellen, behoudens bij deze wet gestelde beperkingen.
Artikel 2.1
In deze wet en de daarop berustende bepalingen wordt verstaan onder:
document: een door een orgaan, persoon of college als bedoeld in artikel 2.2,
eerste lid, opgemaakt of ontvangen schriftelijk stuk of ander geheel van
vastgelegde gegevens dat naar zijn aard verband houdt met de publieke taak van
dat orgaan, die persoon of dat college;
milieu-informatie: hetgeen daaronder wordt verstaan in artikel 19.1a van de Wet
milieubeheer;
Onze Minister: Onze Minister van Binnenlandse Zaken en Koninkrijksrelaties;
publieke informatie: informatie neergelegd in documenten die berusten bij een
orgaan, persoon of college als bedoeld in artikel 2.2, eerste lid, of informatie die
krachtens artikel 2.3 door een bestuursorgaan kan worden gevorderd.
Artikel 2.5
Bij de toepassing van deze wet wordt uitgegaan van het algemeen belang van
openbaarheid van publieke informatie voor de democratische samenleving.
Artikel 4.1
1. Eenieder kan een verzoek om publieke informatie richten tot een
bestuursorgaan of een onder verantwoordelijkheid van een bestuursorgaan
werkzame instelling, dienst of bedrijf. In het laatste geval beslist het
verantwoordelijke bestuursorgaan op het verzoek.
2. Een verzoek kan mondeling of schriftelijk worden ingediend en kan elektronisch
worden verzonden op de door het bestuursorgaan aangegeven wijze.
3. De verzoeker behoeft bij zijn verzoek geen belang te stellen.
4. De verzoeker vermeldt bij zijn verzoek de aangelegenheid of het daarop
betrekking hebbende document, waarover hij informatie wenst te ontvangen.
5. Indien een verzoek te algemeen geformuleerd is, verzoekt het bestuursorgaan
binnen twee weken na ontvangst van het verzoek de verzoeker om het verzoek te
preciseren en is het de verzoeker daarbij behulpzaam.
6. Het bestuursorgaan kan besluiten een verzoek niet te behandelen, indien de
verzoeker niet meewerkt aan een verzoek tot precisering als bedoeld het vijfde
lid. In afwijking van artikel 4:5, vierde lid, van de Algemene wet bestuursrecht
wordt het besluit om het verzoek niet te behandelen aan de verzoeker
bekendgemaakt binnen twee weken nadat het verzoek is gepreciseerd of nadat de
daarvoor gestelde termijn ongebruikt is verstreken.
7. Een verzoek om informatie wordt ingewilligd met inachtneming van het
bepaalde in hoofdstuk 5.
Pagina 6 van 9Artikel 5.1
Datum
1. Het openbaar maken van informatie ingevolge deze wet blijft achterwege voor
15 augustus 2022
zover dit:
Referentie
a. de eenheid van de Kroon in gevaar zou kunnen brengen;
Min-BuZa.2022.12141-43
b. de veiligheid van de Staat zou kunnen schaden;
c. bedrijfs- en fabricagegegevens betreft die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf
3.1 onderscheidenlijk paragraaf 3.2 van de Uitvoeringswet Algemene verordening
gegevensbescherming, tenzij de betrokkene uitdrukkelijk toestemming heeft
gegeven voor de openbaarmaking van deze persoonsgegevens of deze
persoonsgegevens kennelijk door de betrokkene openbaar zijn gemaakt;
e. nummers betreft die dienen ter identificatie van personen die bij wet of
algemene maatregel van bestuur zijn voorgeschreven als bedoeld in artikel 46 van
de Uitvoeringswet Algemene verordening gegevensbescherming, tenzij de
verstrekking kennelijk geen inbreuk op de levenssfeer maakt.
2. Het openbaar maken van informatie blijft eveneens achterwege voor zover het
belang daarvan niet opweegt tegen de volgende belangen:
a. de betrekkingen van Nederland met andere landen en staten en met
internationale organisaties;
b. de economische of financiële belangen van de Staat, andere publiekrechtelijke
lichamen of bestuursorganen, in geval van milieu-informatie slechts voor zover de
informatie betrekking heeft op handelingen met een vertrouwelijk karakter;
c. de opsporing en vervolging van strafbare feiten;
d. de inspectie, controle en toezicht door bestuursorganen;
e. de eerbiediging van de persoonlijke levenssfeer;
f. de bescherming van andere dan in het eerste lid, onderdeel c, genoemde
concurrentiegevoelige bedrijfs- en fabricagegegevens;
g. de bescherming van het milieu waarop deze informatie betrekking heeft;
h. de beveiliging van personen en bedrijven en het voorkomen van sabotage;
i. het goed functioneren van de Staat, andere publiekrechtelijke lichamen of
bestuursorganen.3.Indien
een verzoek tot openbaarmaking op een van de in het tweede lid
genoemde gronden wordt afgewezen, bevat het besluit hiervoor een uitdrukkelijke
motivering.4.Openbaarmaking
kan tijdelijk achterwege blijven, indien het belang van de
geadresseerde van de informatie om als eerste kennis te nemen van de informatie
dit kennelijk vereist. Het bestuursorgaan doet mededeling aan de verzoeker van
de termijn waarbinnen de openbaarmaking alsnog zal geschieden.
5. In uitzonderlijke gevallen kan openbaarmaking van andere informatie dan
milieu-informatie voorts achterwege blijven indien openbaarmaking onevenredige
benadeling toebrengt aan een ander belang dan genoemd in het eerste of tweede
lid en het algemeen belang van openbaarheid niet tegen deze benadeling
opweegt. Het bestuursorgaan baseert een beslissing tot achterwege laten van de
openbaarmaking van enige informatie op deze grond ten aanzien van dezelfde
informatie niet tevens op een van de in het eerste of tweede lid genoemde
gronden.6.Het
openbaar maken van informatie blijft in afwijking van het eerste lid,
onderdeel c, in geval van milieu-informatie eveneens achterwege voor zover
daardoor het in het eerste lid, onderdeel c, genoemde belang ernstig geschaad
Pagina 7 van 9wordt en het algemeen belang van openbaarheid van informatie niet opweegt
tegen deze schade.
Datum
7. Het eerste en tweede lid zijn niet van toepassing op milieu-informatie die 15 augustus 2022
betrekking heeft op emissies in het milieu. Referentie
Min-BuZa.2022.12141-43
Bijlage 2 – Inventarislijst
nr id datum naam Beoordeling gronden
1 1027969 31/05/2022 visit Deels Openbaar 5.1.2e
2 1027972 16/05/2022 visit Deels Openbaar 5.1.2e, buiten verzoek
3 1027973 16/05/2022 visit Deels Openbaar 5.1.2e
4 1027974 16/05/2022 visit Deels Openbaar 5.1.2e, buiten verzoek
5 1027975 02/06/2022 visit Deels Openbaar 5.1.2e, buiten verzoek
6 1027976 16/05/2022 visit Deels Openbaar 5.1.2e, buiten verzoek
7 1027977 17/05/2022 lunch Deels Openbaar 5.1.2e
8 1027978 16/05/2022 lunch Deels Openbaar 5.1.2e, 5.1.5
9 1028003 31/05/2022 Whatsapp Deels Openbaar 5.1.2e
10 1028004 02/06/2022 Whatsapp Deels Openbaar 5.1.2e
11 1028005 31/05/2022 Whatsapp Deels Openbaar 5.1.2e, buiten verzoek
12 1028006 31/05/2022 Whatsapp Deels Openbaar 5.1.2e
13 1028008 31/05/2022 Whatsapp Deels Openbaar 5.1.2e
14 1028009 31/05/2022 Whatsapp Deels Openbaar 5.1.2e
15 1028012 31/05/2022 visit Deels Openbaar 5.1.1b, 5.1.2e
16 1028015 17/05/2022 lunch Deels Openbaar 5.1.2e
17 1028021 16/05/2022 lunch Deels Openbaar 5.1.2e
18 1028086 02/06/2022 nv 001-2022 Deels Openbaar 5.1.2e
19 1028096 03/06/2022 briefing Deels Openbaar 5.1.2e
20 1028351 02/06/2022 Whatsapp Deels Openbaar 5.1.2e
21 1028465 16/05/2022 vc Deels Openbaar 5.1.2e
22 1028467 25/02/2022 Voorlopig bezoek Deels Openbaar 5.1.2e
23 1028471 16/05/2022 concept Deels Openbaar 5.1.2e
24 1028473 24/02/2022 bezoek Deels Openbaar 5.1.2e
25 1028474 17/05/2022 vlucht Deels Openbaar 5.1.2e
26 1028475 17/05/2022 terugkoppeling Deels Openbaar 5.1.2e
27 1028476 17/05/2022 update Deels Openbaar 5.1.1b, 5.1.2e
28 1028477 15/05/2022 overleg Deels Openbaar 5.1.2e
29 1028478 18/05/2022 4 ngo’s Deels Openbaar 5.1.2e
30 1028479 16/05/2022 Programma Deels Openbaar 5.1.2e
31 1028480 16/05/2022 reis Deels Openbaar 5.1.2a, 5.1.2e
32 1028481 17/05/2022 laatste update Deels Openbaar 5.1.2e
33 1028521 17/05/2022 1 programma Deels Openbaar 5.1.2e
34 1028482 15/05/2022 bezoek Deels Openbaar 5.1.2e
35 1028580 09/06/2022 whatsapp Deels Openbaar 5.1.2a, 5.1.2e
36 1028584 16/05/2022 bezoek Deels Openbaar 5.1.2e
37 1028587 16/05/2022 ontbijt Deels Openbaar 5.1.2e
38 1028588 17/05/2022 update program Deels Openbaar 5.1.2e
39 1028589 15/05/2022 Overleg Deels Openbaar 5.1.2e
40 1028605 15/05/2022 booklet Deels Openbaar 5.1.1b, 5.1.2e
41 1028590 16/05/2022 visit Deels Openbaar 5.1.2e
42 1028591 16/05/2022 meeting Niet Openbaar 5.1.2a, 5.1.2e
Pagina 8 van 943 1028606 17/05/2022 draft program Deels Openbaar 5.1.2e
44 1028608 31/05/2022 Whatsapp Niet Openbaar 5.1.2a, 5.1.2e Datum
45 1028678 04/06/2022 Whatsapp Niet Openbaar 5.1.2a, 5.1.2e 15 augustus 2022
46 1028679 04/06/2022 Whatsapp Niet Openbaar 5.1.2a, 5.1.2e Referentie
47 1028680 04/06/2022 Whatsapp Niet Openbaar 5.1.2a, 5.1.2e Min-BuZa.2022.12141-43
48 1028681 04/06/2022 Whatsapp Niet Openbaar 5.1.2a, 5.1.2e
49 1028683 04/06/2022 Whatsapp Niet Openbaar 5.1.2a, 5.1.2e
50 1028691 02/06/2022 Whatsapp Niet Openbaar 5.1.2a, 5.1.2e
51 1028717 10/06/2022 programma Deels Openbaar 5.1.1b, 5.1.2e
52 1054206 17/06/2022 Whatsapp Deels Openbaar 5.1.2e
53 1054207 17/06/2022 Whatsapp Deels Openbaar 5.1.2e
54 1054208 17/06/2022 Whatsapp Deels Openbaar 5.1.2e
55 1054209 17/06/2022 Whatsapp Deels Openbaar 5.1.2e
56 1054210 17/06/2022 Whatsapp Deels Openbaar 5.1.2e
57 1054211 17/06/2022 Whatsapp Deels Openbaar 5.1.2e
58 1054212 17/06/2022 Whatsapp Deels Openbaar 5.1.2e
59 1054251 02/06/2022 Whatsapp Niet Openbaar 5.1.2a, 5.1.2e
60 1054737 17/06/2022 Whatsapp Deels Openbaar 5.1.2e
61 1054747 22/06/2022 Whatsapp Niet Openbaar 5.1.2a, 5.1.2e
62 1054748 22/06/2022 IMG_0213.PNG Niet Openbaar 5.1.2a, 5.1.2e
63 1054749 22/06/2022 Whatsapp Niet Openbaar 5.1.2a, 5.1.2e
64 1054750 22/06/2022 Whatsapp Niet Openbaar 5.1.2a, 5.1.2e
65 1054770 28/02/2022 annulering Deels Openbaar 5.1.2e
66 1119491 31/05/2022 Whatsapp Deels Openbaar 5.1.2e
Pagina 9 van 9