File id: 470 File title: Woo-besluit_over_totstandkoming_van_besluit_verplichte_hybride_warmtepompen_per_2026.pdf.
Ministerie van Binnenlandse Zaken en
Koninkrijksrelaties
> Retouradres Postbus 20011 2500 EA Den Haag
Directoraat-Generaal
Volkshuisvesting en
Bouwen
Bouwen en Energie
Turfmarkt 147
Den Haag
Postbus 20011
2500 EA Den Haag
www.linkedin.com/cómpany/
ministerie-van-bzk
2 2 SEP 2022
Datum
Kenmerk
Betreft Beslissing op uw Woo-verzoek verplichte hybride 2022-0000485844
warmtepompen 2026 Uw kenmerk
Bijlage(n)
Geachte
2
In uw verzoek van 18 mei 2022, door mij ontvangen op 20 mei 2022, heeft u het
ministerie van Binnenlandse Zaken en Koninkrijksrelaties (BZK) gevraagd
informatie openbaar te maken over hoe het besluit over verplichte hybride
warmtepompen per 2026 tot stand is gekomen.
Op 20 mei heeft u bericht ontvangen dat uw verzoek in goede orde is ontvangen.
Op 17 juni heb ik de beslistermijn conform de Woo met vier weken verdaagd.
Tijdens de periode waarin dit verzoek bij mij in behandeling is, is verschillende
keren per email contact met u geweest over de stand van zaken in de procedure.
Over dit verzoek heeft u op 5 juli 2022 contact gehad met medewerkers van het
ministerie van BZK. Hierin is afgesproken dat u de documenten graag in één
complete set ontvangt, en dat u ermee instemt om deze set in de derde week van
augustus te ontvangen. Op 26 augustus 2022 is de laatste keer contact met u
geweest en is u toegezegd dat u het besluit in de week van 12 september
ontvangt.
Wettelijk kader
Ik behandel uw verzoek als een verzoek op grond van de Wet open overheid
(Woo). De relevante artikelen uit de Woo kunt u vinden in bijlage 1 bij deze brief.
Inventarisatie documenten
Op basis van uw verzoek heb ik gezocht in de digitale archiefsystemen, e-mail
inboxen en WhatsApp-gesprekken van de minister VRO, directeur, betrokken
medewerkers. Daarbij heb ik gebruik gemaakt van de volgende zoektermen:
hybride, warmtepompen, warmte, pomp niet gecombineerd met thuiswerk of
werk. Deze termen thuiswerk of werk zijn uitgesloten om documenten over
hybride werken buiten beschouwing te laten.
Er zijn documenten aangetroffen
De zoekslag naar de documenten die betrekking hebben op uw verzoek heeft 485
stukken opgeleverd. Deze documenten zijn genoemd in de inventarislijst in bijlage
2 bij deze brief. In deze brief wordt vanaf nu verwezen naar de nummers op de
Pagina 1 van 7Directoraat-Generaal
Volkshuisvesting en
Bouwen
Bouwen en Energie
inventarislijst, zodat voor u duidelijk is wat ik per document heb besloten en Datum
waarom ik dit heb besloten.
Kenmerk
Reeds openbare documenten 2022-0000485844
De Woo is niet van toepassing op documenten die al openbaar zijn. Een (aantal)
document(en) is reeds openbaar en staat op de inventarislijst als zodanig
aangemerkt. Op de inventarislijst staat ook aangegeven waar u deze documenten
kunt vinden.
Informatie die valt buiten de reikwijdte van uw verzoek
U heeft in uw verzoek aangegeven over welke aangelegenheid u informatie wilt
ontvangen. Een aantal documenten gaat gedeeltelijk niet over de door u
aangegeven aangelegenheid en staan op de inventarislijst als zodanig .
aangemerkt. Deze informatie valt daarom buiten de reikwijdte van uw verzoek en
heb ik daarom uit de documenten verwijderd.
Zienswijzen
In de email van 26 augustus 2022 heb ik u laten weten dat de betrokken
belanghebbende(n) zijn gevraagd hun mening te geven over de voorgenomen
openbaarmaking van de door u gevraagde informatie. De meningen van de
betrokken belanghebbenden heb ik in mijn belangenafweging meegenomen.
Besluit
Ik besluit een deel van de door u gevraagde informatie niet openbaar te maken.
Per document is op de inventarislijst aangegeven welke uitzonderingsgronden zijn
toegepast.
De inventarislijst maakt integraal onderdeel uit van het besluit. Voor de
motivering van dit besluit verwijs ik naar het onderdeel "Overwegingen" van deze
brief.
Overwegingen
Als eerste wil ik u wijzen op het volgende.
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in het eerste artikel 1.1 van de
Woo. Dit is een belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. De Woo is
niet van toepassing bp informatie die al openbaar is.
De toetsing aan de uitzonderingsgronden verloopt als volgt. Eerst kijk ik of een
van de uitzonderingsgronden speelt. Dat doe ik meestal per alinea, soms per zin.
Vervolgens kijk ik wat voor soort uitzonderingsgrond het is. Als het een absolute
uitzonderingsgrond is, mag ik de informatie niet verstrekken. Als het een relatieve
uitzonderingsgrond is, moet ik een afweging maken tussen het algemene belang
Pagina 2 van 6Directoraat-Generaal
Volkshuisvesting en
Bouwen
Bouwen en Energie
van openbaarheid en het specifieke belang dat de uitzonderingsgrond beschermt. Datum,
Daarbij weegt het belang van openbaarheid zwaar. Als ik informatie weiger, moet
ik goed motiveren waarom ik dat doe. Dat geldt nog sterker als de informatie Kenmerk
ouder dan vijf jaar is. 2022-0000485844
Wanneer het gaat om informatie waar belangen van anderen bij betrokken zijn,
moet ik hen de mogelijkheid geven om een zienswijze in te dienen. Dit betekent
dat zij hun mening kunnen geven over of de informatie wel of niet openbaar
gemaakt moet worden. Het is uiteindelijk aan mij om te beslissen of ik de
informatie openbaar maak.
In de inventarislijst en op de documenten heb ik opgenomen welke
uitzonderingsgronden van toepassing zijn.
Het belang van de betrekkingen van Nederland met andere landen en
staten en met internationale organisaties ,
Op grond van artikel 5.1, tweede lid, aanhef en onder a, van de Woo kan ik geen
informatie openbaar maken als dit de relatie van Nederland met andere landen,
staten of internationale organisaties beschadigt en dit belang zwaarder weegt dan
het belang van openbaarheid. Het betreft hier documenten die in het diplomatieke
verkeer worden gewisseld en voorbereidende documenten voor internationale
afspraken. Ook in het internationale contact is openbaarheid en transparantie
steeds gebruikelijker en belangrijker voor het goede functioneren van de
democratische rechtsorde. In dit geval echter kan worden aangenomen dat in de
toekomst het overleg met die landen of internationale organisaties moeilijker
gaat, wanneer ik deze informatie openbaar maak. Dit omdat andere landen in
vertrouwen deze informatie hebben gewisseld. Ik zal deze informatie daarom niet
openbaar maken.
De economische of financiële belangen van de Staat, van andere
publiekrechtelijke lichamen of de in artikel la, onder c en d, bedoelde
bestuursorganen'
Op grond van artikel 5.1, tweede lid, aanhef en onder b, van de Woo kan ik geen
informatie openbaar maken als dit de economische of financiële belangen van -
onder meer - de Staat beschadigt en dit belang zwaarder weegt dan het belang
van openbaarheid. Openbaarmaking van de informatie kan gevolgen hebben voor
een privaatrechtelijke verhouding met een onderneming of burger, bijvoorbeeld
bij onderhandelingen tussen de overheid en ondernemingen of burgers. In dit
geval gaat het om beoogde partijen en financiële informatie voor een
onderzoeksopdracht. De onderhandelingspositie van de Staat kan in de toekomst
slechter worden door openbaarmaking van deze informatie. Het belang van
openbaarmaking van deze informatie weegt niet op tegen deze financiële
belangen. Ik maak deze informatie daarom niet openbaar.
c. bestuursorganen die onder de verantwoordelijkheid van de onder a en b genoemde organen werkzaam zijn; d.
andere bestuursorganen, voor zover niet bij algemene maatregel van bestuur uitgezonderd.
Pagina 3 van 6Directoraat-Generaal
Volkshuisvesting en
Bouwen
Bouwen en Energie
De eerbiediging van de persoonlijke levenssfeer Datum
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit Kenmerk
belang zwaarder weegt dan het belang van openbaarheid. In de documenten waar 2022-0000485844
het alleen gelakte stukken betreft vanwege deze uitzonderingsgrond, is deze
uitzonderingsgrond niet expliciet genoemd. Het gaat om persoonsgegevens die
(indirect) te herleiden zijn tot een persoon zoals namen, e-mailadressen,
telefoonnummers en functienamen. Bij bepaalde documenten is dit het geval. Ik
vind het in dit geval belangrijk dat de identiteit van betrokkene niet bekend wordt
omdat dit zijn of haar privacy kan schenden. Dat vind ik niet wenselijk. Daarom
maak ik deze persoonsgegevens niet openbaar.
Aanwezigheid namen van ambtenaren tot en met niveau SG
Door de toegenomen transparantie over overheidshandelen wordt deze
uitzonderingsgrond nu anders toegepast. In sommige dossiers kan er een reden
zijn om in het kader van democratischè bestuursvoering, persoonlijke
beleidsopvattingen openbaar te maken. Op grond van artikel 5.2, tweede lid, van
de Woo gebeurt openbaarmaking van dergelijke persoonlijke beleidsopvattingen
geanonimiseerd. Dit wordt gedaan om de privacy van de betrokken ambtenaren
te beschermen. Daarom wordt ook de functienaam van een ambtenaar niet meer
openbaar gemaakt. Dit is ook het geval als geen toepassing wordt gegevèn aan
de discretionaire bevoegdheid van artikel 5.2, tweede lid, van de Woo. Zo wordt
voorkomen dat als verschillende Woo-besluiten naast elkaar worden gelegd, de
herkomst van de persoonlijke beleidsopvatting alsnog kan worden herleid.
Daarbij weegt mee dat het hier niet gaat om het opgeven van een naam aan een
individuele burger die met een ambtenaar in contact treedt, maar om
openbaarmaking van de naam in de zin van de Woo.
Omdat in bepaalde documenten alleen persoonsgegevens zijn gelakt, is de
uitzonderingsgrond van de Woo niet in het document zelf zichtbaar. Met de
inventarislijst is duidelijk dat in deze documenten artikel 5.1, tweede lid, aanhef
en onder e, van de Woo is toegepast.
Concurrentiegevoelige bedrijft- en fabricagegegevens
Op grond van artikel 5.1, tweede lid, aanhef en onder f, van de Woo kan ik geen
informatie openbaar maken wanneer dit de bescherming van
concurrentiegevoelige gegevens schaadt en dit belang zwaarder weegt dan het
belang van openbaarheid. Deze uitzonderingsgrond beschermt
concurrentiegevoelige bedrijfsgegevens/ fabricagegegevens die niet vertrouwelijk
aan de overheid zijn verstrekt. Dit is dus een anders dan artikel 5.1, eerste lid,
aanhef en onder c, van de Woo, dat vertrouwelijk verstrekte informatie
beschermt. Ik moet afwegen of het beláng van openbaarmaking opweegt tegen
het belang om de bedrijfsgegeVens/ fabricagegegevens te beschermen.
In bepaalde documenten staan bedrijfsgegevens: Deze gegevens zijn in onjuist
verband gebracht met een bepaald bedrijf. De openbaarmaking daarvan kan
nadelig zijn voor hen die de bedrijfsgegevens betreft in het publieke debat. Ik
vind dit belang zwaarder wegen dan het belang van openbaarheid. Ik maak deze
informatie daarom niet openbaar.
Pagina 4 van 6Directoraat-Generaal
Volkshuisvesting en
Bouwen
Bouwen en Energie
Datum
Het belang van het goed functioneren van de Staat, andere
publiekrechtelijke lichamen of bestuursorganen Kenmerk
Op grond van artikel 5.1, tweede lid, aanhef en onder i, van de Woo kan ik geen 2022-0000485844
informatie openbaar maken wanneer dit het goed functioneren van de Staat of
andere overheden schaadt en dit belang zwaarder weegt dan het belang van
openbaarheid. In (bepaalde passages uit) een document/bepaalde documenten
staat informatie die het functioneren van de Staat of andere overheden in gevaar
zou kunnen brengen. Dit is in de gelakte documenten aangegeven met het woord
'concept". Voor een ordentelijk verloop van het besluitvormingsproces is het
belangrijk dat dit gebeurt op basis van voldragen documenten. Wanneer
communicatie over conceptteksten of de conceptteksten zelf openbaar worden
gemaakt is dit schadelijk voor het goed functioneren van de Staat nu er een
publiek debat kan ontstaan over documenten die nog niet rijp zijn voor
besluitvorming. Daar is ook hier sprake van. Deze documenten maak ik daarom
niet openbaar met een beroep op het belang van het goed functioneren van de
Staat. Op dezelfde informatie is ook het bepaalde in artikel 5.2, eerste lid, van de
Woo van toepassing. Zie daartoe hieronder in het besluit.
Als het besluit eenmaal is gevallen dan staat deze uitzonderingsgrond niet in de
weg aan openbaarmaking van het definitieve document. Dan is het goed om te
kunnen reconstrueren op grond van welke adv.iezen, welke informatie en welke
beleidsalternatieven een besluit is genomen. Het definitieve document en
eventuele overwegingen die daarbij ter besluitvorming zijn voorgelegd, maak ik
daarom wel (gedeeltelijk) openbaar.
Persoonlijke beleidsopvattingen in een document voor intern beraad wel
verstrekken o.g.v. artikel 5.2, tweede lid, van de Woo
Op grond van artikel 5.2, tweede lid, van de Woo kan ik besluiten informatie te
geven over persoonlijke beleidsopvattingen als ik dat in het belang acht van een
goede en democratische bestuursvoering. Deze informatie wordt dan gegeven in
geanonimiseerde vorm, tenzij degenen die deze opvattingen hebben geuit of
hiermee hebben ingestemd vinden dat de informatie wel herleidbaar is tot hen. Ik
acht het in dit geval in het belang van een goede en democratische
bestuursvoering om de persoonlijke beleidsopvattingen in het document/diverse
documenten toch openbaar te maken. Er is een publiek debat over het
betreffende onderwerp. Daarom is het van belang zoveel mogelijk inzicht te
geven.
Concepten en persoonlijke beleidsopvattingen
In dit geval zie ik geen aanleiding om de persoonlijke beleidsopvattingen bestemd
voor intern beraad openbaar te maken. Dit omdat het hier gaat om concepten van
documenten over besluit normering hybride warmtepomp per 2026 in o.a. het
coalitieakkoord. Dan wel communicatie over die conceptdocumenten. Deze
concepten zijn nog niet 'rijp'. In de fase waarin het besluit nog vorm moet krijgen,
moet er ruimte zijn om conceptteksten en gedachten met elkaar uit te wisselen.
Denk hierbij bijvoorbeeld aan interne afstemming en teksten van een
beleidsvoorbereidende notitie. Het gaat dus om het intern delen van informatie
waf moet leiden tot een definitief document. Ik acht het belangrijk dat in die
voorbereidende fase om tot een definitief besluit te komen concepten daarvan in
Pagina 5 van 6Directoraat-Generaal
Volkshuisvesting en
Bouwen
Bouwen en Energie
vertrouwen kunnen worden uitgewisseld. Gelet hierop maak ik deze Datum
conceptdocumenten in zijn geheel niet openbaar. In de inventarislijst is dit bij een
paar documenten per abuis met 5.2.1.i aangegeven. Hier moet worden gelezen Kenmerk
5.1.2.i 5.2.1. 2022-0000485844
Als het besluit eenmaal is gevallen dan staat deze uitzonderingsgrond niet in de
weg aan openbaarmaking van het definitieve document. Een besluit is gevallen
wanneer in het voorbeeld de bewindspersoon akkoord is met de
beleidsvoorbereidende notitie. Dan is het goed om te kunnen reconstrueren op
grond van welke adviezen, welke informatie en welke beleidsalternatieven een
besluit is genomen. Persoonlijke beleidsopvattingen in het definitieve document
en eventuele overwegingen die ter formele besluitvorming door de
bewindspersoon zijn meegegeven, maak ik daarom wel openbaar. Op basis
hiervan kan de democratische controlefunctie worden uitgeoefend. Dit volgt uit
artikel 5.2, derde lid, van de Woo.
Wijze van openbaarmaking en publicatie
De documenten die (gedeeltelijk) openbaar worden, worden samen met deze brief
de documenten digitaal aan u toegezonden.
Dit besluit en de documenten die voor iedereen (gedeeltelijk) openbaar worden,
worden op www.riiksoverheid.nl gepubliceerd.
Vragen
Als u vragen heeft over de afhandeling van uw verzoek, dan kunt u contact
opnemen met de directie Bouwen en Energie
(postbussecretariaatb&e@minbzk.n1). Voor meer informatie over de Woo-
procedure, kunt u kijken op Wet open overheid (Woo) 1 Riiksoverheid.nl.
Hoogag(4nd,
De Mini st1 r voor Volkshyrsvesting en Ruimtelijke Ordening,
namens;d ze,
Chris Kagert
Directeur-gei eraal Volkshuisvesting en Bouwen
Belanghebbenden kunnen binnen zes weken na bekendmakirig van dit besluit daartegen per
brief bezwaar maken bij de minister van Binnenlandse Zaken en Koninkrijksrefaties, Directie
Constitutionele Zaken en Wetgeving, Postbus 20011, 2500 EA Den Haag. Het bezwaarschrift
moet zijn ondertekend, voorzien zijn van een datum alsmede de naam en het adres van de
indiener en dient vergezeld te gaan van de gronden waarop het bezwaar berust en, zo
mogelijk, een afschrift van het besluit waartegen het bezwaar is gericht.
Pagina 6 van 6