File id: 218 File title: Besluit_op_Woo-verzoek_over_grensoverschrijdend_gedrag_bij_D66.pdf.
> Retouradres Postbus 20201 2500 EE Den Haag
Directie Juridische Zaken
Korte Voorhout 7
2511 CW Den Haag
Postbus 20201
2500 EE Den Haag
www.rijksoverheid.nl
Inlichtingen
wooverzoekendjz@minfin.nl
www.minfin.nl
Ons kenmerk
2022-0000174839
Uw brief (kenmerk)
Woo-verzoek 30 mei 2022
Datum 6 juli 2022
Betreft Besluit op uw Woo-verzoek inz. grensoverschrijdend
gedrag D66
Geachte,
In uw verzoek van 30 mei 2022, door mij per brief ontvangen op 1 juni 2022,
heeft u het ministerie van Financiën gevraagd informatie openbaar te maken over
documenten inzake grensoverschrijdend gedrag bij D66.
Meer specifiek vraagt u om de volgende informatie:
- Alle documenten en alle (soorten) communicatie die betrekking hebben
op (of gevoerd zijn met) Frans van Drimmelen en op grensoverschrijdend
gedrag bij/binnen/met betrekking tot D66 voor het tijdvak 1 september
2020 tot en met de datum van uw verzoek;
- Documenten en communicatie van en gewisseld tussen (voormalig) D66-
bewindspersonen met of over Frans van Drimmelen;
- Communicatie met of over de voormalige vrouwelijke D66-medewerker
die slachtoffer was van Frans van Drimmelen;
- Communicatie met de volgende personen die betrekking hebben op
voornoemd onderwerp: Alexander Pechtold, Roy Kramer, Daan
Bonenkamp, Felix Klos, Sjoerd Sjoerdsma, Jan Paternotte, Rob Jetten en
Annelien Bredenoord;
- Documenten en communicatie inzake de wijze waarop vragen over deze
kwestie beantwoord zouden moeten worden en de ‘woordvoeringslijnen’.
U heeft uw verzoek om openbaarmaking van informatie gedaan op grond van de
Wet openbaarheid van bestuur (hierna: Wob). Vanaf 1 mei 2022 is de Wob
vervangen door de Woo. De Woo kent geen overgangsrecht, dit betekent dat
vanaf 1 mei de Woo geldt. U ontvangt dan ook een besluit op grond van de Woo.
Op 7 juni 2022 heeft u bericht ontvangen dat uw verzoek in goede orde is
ontvangen. Daarbij is medegedeeld dat uw verzoek binnen vier weken na de
ontvangst van verzoek wordt beoordeeld.
Wettelijk kader
Ik behandel uw verzoek als een verzoek op grond van de Wet open overheid
(Woo). De relevante artikelen uit de Woo kunt u vinden in bijlage 1 bij deze brief.
Pagina 1 van 4Besluit
Directie Juridische Zaken
Ik besluit de door u gevraagde informatie geheel openbaar te maken. Hieronder
vindt u het gevonden document. Ons kenmerk
2022-0000174839
Inventarisatie documenten
Bij de inventarisatie is één document aangetroffen.
Overwegingen
Als eerste wil ik u wijzen op het volgende.
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in het eerste artikel 1.1. van de
Woo. Dit is een belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. De Woo is
niet van toepassing op informatie die al openbaar is.
De Woo heeft betrekking op documenten die naar hun aard verband houden met
de publieke taak. Ik heb geconstateerd dat uw verzoek in beginsel betrekking
heeft op een partijpolitieke aangelegenheid en derhalve geen aangelegenheid
betreft waarin de minister in de hoedanigheid van bestuursorgaan heeft of zou
hebben geopereerd nu dit geen betrekking heeft op overheidshandelen. Het gaat
hier niet over de uitoefening van publiek gezag of andere bestuurstaken en is ook
niet gerelateerd aan aangelegenheden die voor de uitoefening van die publieke
taak randvoorwaardelijk zijn, zoals bedrijfsvoering of organisatie.
De Woo is derhalve niet van toepassing op de door u genoemde specifieke
aangelegenheid. Voor zover de gevraagde informatie bij de minister aanwezig zou
zijn, bijvoorbeeld waar het communicatie door of tussen leden van D66 betreft in
hun rol als lid van deze politieke partij, berust deze informatie niet onder de
minister in de hoedanigheid van bestuursorgaan. Ten overvloede merk ik op dat
voor informatie die berust bij Kamerfracties geldt dat deze informatie niet onder
de reikwijdte van de Woo valt.
Voor zover uw verzoek betrekking heeft op documenten van het ministerie van
Financiën die wel verband zouden houden met een publieke taak, is één
document aangetroffen. Ik ben naar aanleiding van uw verzoek nagegaan in
hoeverre er sprake is van ambtelijke advisering vanuit het ministerie dan wel
correspondentie e.d. over de door u gevraagde aangelegenheid vanuit een
werkaccount en werktelefoon van de minister. Er is tevens gezocht naar
eventuele woordvoeringslijnen die zouden kunnen zijn opgesteld door
woordvoerders van het ministerie, dan wel in de woordvoering vanuit het
ministerie zijn gebruikt. Dit heeft één resultaat opgeleverd.
Het aangetroffen document betreft een WhatsApp bericht van een medewerker
van de afdeling Communicatie, gericht aan mij. Hierin word ik geïnformeerd dat
mogelijk persvragen kunnen worden gesteld over grensoverschrijdend gedrag bij
D66. Dit WhatsApp bericht wordt in dit besluit integraal openbaar gemaakt. Dit
heb ik gedaan door de op de aangelegenheid betrekking hebbende bericht uit te
lichten en in dit besluit op te nemen.
Pagina 2 van 4Directie Juridische Zaken
Openbaar te maken WhatsApp bericht (verzonden op 18-04-2022)
Ons kenmerk
2022-0000174839
Plaatsing op internet
Dit besluit en het document dat voor iedereen openbaar wordt, wordt op
www.rijksoverheid.nl gepubliceerd.
Vragen
Als u vragen heeft over de afhandeling van uw verzoek, dan kunt u contact
opnemen met wooverzoekendjz@minfin.nl. Voor meer informatie over de Woo-
procedure, kunt u kijken op https://www.rijksoverheid.nl/onderwerpen/wet-open-
overheid-woo.
Hoogachtend,
De MINISTER VAN FINANCIËN
namens deze,
mr. M.S. Bogtstra
De directeur Juridische Zaken
Bezwaarclausule
Deze brief is een besluit in de zin van de Algemene wet bestuursrecht. Op grond
van die wet kunt u tegen dit besluit binnen zes weken na de dag waarop dit
besluit is bekendgemaakt een bezwaarschrift indienen. Het bezwaarschrift moet
worden gericht aan de minister / staatssecretaris van Financiën, ter attentie van
de Directie Juridische Zaken, Postbus 20201, 2500 EE Den Haag. Het
bezwaarschrift dient te worden ondertekend en dient ten minste het volgende te
bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaar zich richt;
d. een opgave van de redenen waarom u zich met het besluit niet kunt verenigen.
Pagina 3 van 4Bijlage 1 – Relevante artikelen uit de Woo
Directie Juridische Zaken
Artikel 1.1 Ons kenmerk
Eenieder heeft recht op toegang tot publieke informatie zonder daartoe een 2022-0000174839
belang te hoeven stellen, behoudens bij deze wet gestelde beperkingen.
Artikel 2.1
In deze wet en de daarop berustende bepalingen wordt verstaan onder:
document: een door een orgaan, persoon of college als bedoeld in artikel 2.2,
eerste lid, opgemaakt of ontvangen schriftelijk stuk of ander geheel van
vastgelegde gegevens dat naar zijn aard verband houdt met de publieke taak van
dat orgaan, die persoon of dat college;
[…]
Pagina 4 van 4