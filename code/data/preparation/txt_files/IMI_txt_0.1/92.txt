File id: 92 File title: besluit-op-wob-verzoek-inzake-beleid-apv-regime.pdf.
> Retouradres Postbus 20201 2500 EE Den Haag
Directie Juridische Zaken
Korte Voorhout 7
2511 CW Den Haag
Postbus 20201
Per e-mail:
2500 EE Den Haag
www.rijksoverheid.nl
Inlichtingen
wobverzoekendjz@minfin.nl
www.minfin.nl
Ons kenmerk
2021-0000270262
Bijlagen:
A: Relevante Wob-artikelen
Datum 17 februari 2022 B: Inventarislijst
Betreft Besluit op uw Wob-verzoek Beleid APV-regime C: Openbaar te maken
documenten
D: Besluit 11 februari 2015
Geachte,
In uw brief van 13 oktober 2021, ontvangen op 14 oktober, heeft u
met een beroep op de Wet openbaarheid van bestuur (hierna: Wob), verzocht om
informatie over het Beleid APV-regime.
U vraagt om (digitale) kopieën van alle documenten als bedoeld in de Wob
inclusief (interne en externe) communicatie vanaf 2010 inzake:
1. geboden 'maatwerk' van de Belastingdienst met betrekking tot de toepassing
van het APV-regime;
2. het sluiten van de zogenaamde schottenovereenkomsten door de
Belastingdienst over de toepassing van het APV-regime;
3. het aantal schottenovereenkomsten die de Belastingdienst heeft gesloten als
gevolg van het APV-regime;
4. het door de Belastingdienst buiten toepassing laten van het APV-regime, ook al
is de APV wet- en regelgeving van toepassing;
5. 'schrijnende gevallen' en 'onredelijke gevolgen’ door toepassing van het APV-
regime, alsook de wijze waarop de Belastingdienst daarmee omgaat;
6. (andere) oplossingen die door de Belastingdienst worden geboden die ervoor
zorgen dat de onredelijke gevolgen van de robuuste werking van het APV-regime
worden weggenomen;
7. gevallen waarin met betrekking tot het APV-regime toepassing is gegeven aan
de hardheidsclause ex art. 63 AWR (de hardheidsclausule);
8. de kwalificatie van een 'overig doelvermogen', een SBBI, een APV;
9. het beleid (van de Belastingdienst) over de hierboven genoemde punten 1 tot
en met 8;
10. (overig) beleid dat is toegepast naar aanleiding van de invoering van het APV-
regime, alsook de ontwikkelingen in dit beleid tot en met heden.
De ontvangst van uw verzoek heb ik u schriftelijk bevestigd bij brief van 2
november 2021, met kenmerk 2021-0000219083. In de brief van 2 november
2021 is de beslistermijn met vier weken verdaagd tot 9 december 2021.
Pagina 1 van 7Het is helaas niet gelukt om binnen de wettelijke termijn op uw Wob-verzoek te
Directie Juridische Zaken
beslissen. Hiervoor bied ik u mijn excuses aan.
Ons kenmerk
Besluit
2021-0000270262
Een deel van de door u gevraagde informatie is reeds openbaar. Daarnaast is een
deel van de door u gevraagde informatie nog niet openbaar. Daarvan besluit ik
informatie gedeeltelijk openbaar te maken. Ik licht mijn besluit hieronder toe.
Wettelijk kader
Uw verzoek om informatie is beoordeeld op grond van de Wob. Het recht op
openbaarmaking dient het publieke belang van een goede en democratische
bestuursvoering. Het komt iedere burger in gelijke mate toe. Er wordt niet
gekeken naar het specifieke belang van de verzoeker.
Openbaarmaking in de zin van de Wob betekent openbaarmaking voor iedereen.
In dat licht vindt de afweging dan ook plaats. Hierbij wordt getoetst aan de
artikelen 10 en 11 van de Wob waarin is aangegeven in welke gevallen
openbaarmaking kan of moet worden geweigerd. Voorts kan het bestuursorgaan
besluiten om op grond van de uitzonderingsgronden genoemd in de artikelen 10
en 11 van de Wob (zie bijlage A) of op grond van eventuele bijzondere
openbaarmakingsregimes documenten (gedeeltelijk) niet openbaar te maken.
Inventarisatie documenten
Op basis van uw verzoek zijn meerdere documenten aangetroffen. Deze
documenten zijn opgenomen in een inventarislijst, zie hiertoe bijlage B.
Diverse documenten zijn al openbaar. Voor de vindplaats daarvan verwijs ik naar
de inventarislijst.
Een document bevat een of meer passages die over een ander onderwerp gaan
dan de hierboven genoemde onderwerpen van uw verzoek. Deze passages vallen
inhoudelijk niet binnen de reikwijdte van uw verzoek. Om die reden heb ik de
passages onleesbaar gemaakt onder vermelding van ‘buiten verzoek’. Dit is
eveneens in de inventarislijst aangegeven.
Reeds openbare documenten
Op grond van de artikelen 1 en 3 van de Wob kan een ieder een verzoek om
informatie neergelegd in documenten over een bestuurlijke aangelegenheid
richten tot een bestuursorgaan. Zie voor de relevante passages van de Wob
bijlage A.
De Wob beperkt zich tot informatie over een bestuurlijke aangelegenheid die in
nog niet openbare documenten is vervat. De door u gevraagde informatie is deels
al openbaar en terug te vinden omdat al eerder is beslist op twee Wob-verzoeken
die betrekking hadden op APV’s. Het gaat om het verzoek van 30 maart 2020,
met de beslisdatum van 20 augustus 2020. Het besluit is te vinden onder deze
link: https://www.rijksoverheid.nl/documenten/wob-
verzoeken/2020/08/20/besluit-op-wob-verzoek-over-fiscale-kwalificatie-van-apv-structuren.
Daarnaast is op het verzoek van 8 januari 2015 een besluit
genomen met de beslisdatum van 11 februari 2015. Dit besluit is toegevoegd als
bijlage D.
Ik heb laten nagaan of, naast de documenten die eerder al zijn
openbaargemaakt, nog andere documenten voorhanden zijn die betrekking
hebben op uw verzoek. Op de bijgaande inventarislijst is aangegeven welke
documenten zijn aangetroffen. Het document ‘Praktijkhandreiking APV’s’
(nummer 19 op de inventarislijst) bevat alle relevante informatie over APV’s in de
Pagina 2 van 7periode 2010 tot 2018. Daarnaast zijn er de verslagen van overleggen in de jaren
Directie Juridische Zaken
2019 tot 2021. Hiertoe behoren ook de bijlagen bij deze verslagen. Verder zijn er
nog enkele memo’s aangetroffen en is er studiemateriaal. Ons kenmerk
2021-0000270262
In deze APV-bijeenkomsten wordt voornamelijk aandacht besteed aan de
bespreking van concrete casus. Vanwege de fiscale geheimhoudingsplicht is de
informatie over deze casus onleesbaar gemaakt en worden ook diverse bijlagen
waarin deze casus worden toegelicht niet openbaar gemaakt.
Over de schottenovereenkomsten merk ik nog het volgende op. De
Belastingdienst biedt in twee situatie via schottenovereenkomsten de
mogelijkheid om onder het APV-regime uit te komen:
1. zgn. lid 6-gevallen (d.w.z. de erfgenamen moeten slagen in het zware
tegenbewijs) en
2. in gevallen waarin minder dan 10% een particulier belang wordt gediend.
De Belastingdienst beseft dat in een beperkt aantal gevallen het te leveren bewijs
soms erg moeilijk daadwerkelijk te leveren is. Dat een erfgenaam ook in de
toekomst geen uitkering zal ontvangen en dat een fonds ook in de toekomst geen
particulier belang zal dienen, is niet met zekerheid te zeggen. Dat is in bepaalde
gevallen dan ook moeilijk te bewijzen. Daarom maakt de Belastingdienst
schottenovereenkomsten waarin heldere afspraken met betrokkenen worden
gemaakt. Het afgezonderde vermogen wordt dan hermetisch afgeschot. Komt
men de afspraken niet na, dan volgen er sancties die tevoren zijn afgesproken en
zijn vastgelegd. Die sancties en afspraken dienen ervoor zorgen dat partijen van
het afgeschotte vermogen afblijven, voor nu en in de verre toekomst.
Derde-belanghebbende
Bij de openbaarmaking van een document speelt het belang van een derde een
rol. Deze derde-belanghebbende is vooraf gevraagd zijn mening te geven over de
openbaarmaking hiervan.
De derde-belanghebbende stemt niet in met de voorgenomen wijze van
openbaarmaking. De zienswijze van de derde-belanghebbenden heb ik in mijn
belangenafweging meegenomen. In de zienswijze heeft de derde-belanghebbende
laten weten dat informatie uit een document niet openbaar kan worden gemaakt
op grond van artikel 10, tweede lid, onder g van de Wob, omdat openbaarmaking
van deze informatie kan leiden tot reputatieschade.
Ik volg de derde-belanghebbende in de zienswijze. Dit licht ik hieronder nader
toe.
Motivering
Het belang van inspectie, controle en toezicht door bestuursorganen (artikel 10,
tweede lid, onder d, van de Wob)
Bij diverse documenten is het belang van de inspectie, controle en toezicht door
de Belastingdienst in het geding. Het gaat hierbij om informatie die zicht biedt op
de werkwijze van de Belastingdienst. Openbaarmaking van deze informatie zal
ervoor zorgen dat bedrijven hun gedrag dusdanig aanpassen dat het belang van
een effectieve controle op onaanvaardbare wijze wordt geschaad. Ik weeg het
hier bedoelde belang zwaarder dan het belang van openbaarmaking. Ik maak
deze informatie dan ook niet openbaar. Waar van toepassing heb ik deze
informatie onleesbaar gemaakt onder vermelding van: 10.2.d.
Pagina 3 van 7De eerbiediging van de persoonlijke levenssfeer (artikel 10, tweede lid, onder e,
Directie Juridische Zaken
van de Wob)
Op grond van artikel 10, tweede lid, aanhef en onder e, van de Wob blijft
Ons kenmerk
verstrekking van informatie achterwege voor zover het belang daarvan niet
2021-0000270262
opweegt tegen het belang dat de persoonlijke levenssfeer wordt geëerbiedigd.
In diverse documenten staan persoonsgegevens. Dit betreft gegevens die
herleidbaar zijn tot een persoon, zoals onder meer namen, e-mailadressen,
functienamen en telefoonnummers.
Ik ben van oordeel dat ten aanzien van deze gegevens het belang dat de
persoonlijke levenssfeer wordt geëerbiedigd, zwaarder moet wegen dan het
belang van openbaarheid. Daarom heb ik de persoonsgegevens verwijderd uit
deze documenten.
Voor zover het de namen, e-mailadressen, functienamen en telefoonnummers
van ambtenaren betreft, is hierbij het volgende van belang. In het kader van
goed werkgeverschap ben ik van oordeel dat ten aanzien van deze gegevens het
belang dat de persoonlijke levenssfeer wordt geëerbiedigd, zwaarder moet wegen
dan het belang van openbaarheid. Dit ter bescherming van de persoonlijke
levenssfeer van de betrokken ambtenaar. Daarbij is van belang dat het hier niet
gaat om het opgeven van een naam aan een individuele burger die met een
ambtenaar in contact treedt, maar om openbaarmaking van de naam in de zin
van de Wob.
Het voorkomen van onevenredige bevoordeling of benadeling (artikel 10, tweede
lid, onder g, van de Wob)
Openbaarmaking van informatie blijft achterwege voor zover het belang daarvan
niet opweegt tegen het belang van het voorkomen van onevenredige
bevoordeling of benadeling van belanghebbenden bij die informatie. Hiertoe merk
ik het volgende op.
In een aantal van de openbaar te maken documenten worden gegevens genoemd
die betrekking hebben op systemen bij een werkwijze. Openbaarmaking van deze
informatie kan er toe leiden dat door derden oneigenlijk gebruik wordt gemaakt
van deze gegevens. Om die reden heb ik deze gegevens onleesbaar gemaakt en
weeg ik het belang van het voorkomen van bovenvermeld nadeel, zwaarder dan
het belang van openbaarmaking.
Waar van toepassing heb ik deze informatie onleesbaar gemaakt onder
vermelding van: 10.2.g.
Daarnaast betreft document 5 een expert-opinie die door een derde is
geschreven. De derde heeft laten weten dat de expert-opinie in dit document is
geschreven op verzoek van een bepaalde partij in de tijd dat deze derde nog een
commerciële belastingadviespraktijk had.
De derde-belanghebbende is inmiddels gefuseerd met een andere organisatie.
Vanuit deze fusie worden andere cliënten geadviseerd dan vanuit de vorige
praktijk. Het openbaar maken van deze informatie zou echter de indruk kunnen
wekken dat het gaat om dezelfde belastingadviespraktijk met dezelfde cliënten
als voorheen, hetgeen niet juist is.
Het belang van het voorkomen van mogelijke reputatieschade van betrokkene,
weeg ik hier zwaarder dan het algemene belang van openbaarmaking. Ik maak
deze informatie dus niet openbaar. Waar van toepassing heb ik deze informatie
onleesbaar gemaakt onder vermelding van: 10.2.g.
Fiscale geheimhoudingsplicht (artikel 67 Awr)
Openbaarmaking dient achterwege te blijven wanneer sprake is van een in een
bijzondere wet opgenomen geheimhoudingsbepaling die daaraan in de weg staat,
zoals de fiscale geheimhoudingsplicht in artikel 67, eerste lid, van de Algemene
wet inzake rijksbelastingen (hierna: Awr). De fiscale geheimhoudingsplicht is van
Pagina 4 van 7toepassing op informatie die is verkregen bij de uitvoering van de Belastingwet.
Directie Juridische Zaken
Het gaat daarbij om al hetgeen bij de uitvoering van de Belastingwet over een
ander is verkregen en niet alleen om de fiscale informatie zelf. Het is vaste Ons kenmerk
rechtspraak dat deze geheimhoudingsbepaling prevaleert boven de plicht tot 2021-0000270262
openbaarmaking die in de Wob is vastgelegd sinds de uitspraak van de Afdeling
bestuursrechtspraak van de Raad van State van 14 april 2010
(ECLI:NL:RVS.2010:BM1041). Dit is herhaaldelijk bevestigd, waaronder op 31 juli
2013 (ECLI NL:RVS:2013:528), op 23 oktober 2013 (ECLI:NL:RVS:2013:1625)
en recentelijk op 29 januari 2020 (ECLI:NL:RVS:2020:267).
Wijze van openbaarmaking
De documenten stuur ik met dit besluit in kopie mee. De stukken worden met een
geanonimiseerde versie van dit besluit voor eenieder kenbaar gemaakt op
www.rijksoverheid.nl.
Hoogachtend,
de staatssecretaris van Financiën - Fiscaliteit en Belastingdienst,
namens deze,
mr. J. Wieten,
plv. Hoofddirecteur Fiscale en Juridische Zaken
Deze brief is een besluit in de zin van de Algemene wet bestuursrecht. Op grond
van die wet kunt u tegen dit besluit binnen zes weken na de dag waarop dit
besluit is bekendgemaakt een bezwaarschrift indienen. Het bezwaarschrift moet
worden gericht aan de minister van Financiën, ter attentie van de Directie
Juridische Zaken, Postbus 20201, 2500 EE Den Haag. Het bezwaarschrift dient te
worden ondertekend en dient ten minste het volgende te bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaar zich richt;
d. een opgave van de redenen waarom u zich met het besluit niet kunt verenigen.
Pagina 5 van 7Bijlage A
Directie Juridische Zaken
Artikel 1 van de Wob luidt, voor zover relevant, als volgt:
Ons kenmerk
In deze wet en de daarop berustende bepalingen wordt verstaan onder:
2021-0000270262
a. Document: een bij een bestuursorgaan berustend schriftelijk stuk of
ander materiaal dat gegevens bevat;
Artikel 3 van de Wob luidt, voor zover relevant, als volgt:
1. Een ieder kan een verzoek om informatie neergelegd in documenten over
een bestuurlijke aangelegenheid richten tot een bestuursorgaan of een
onder verantwoordelijkheid van een bestuursorgaan werkzame instelling,
dienst of bedrijf;
Artikel 10 van de Wob luidt, voor zover relevant, als volgt:
1. Het verstrekken van informatie ingevolge deze wet blijft achterwege voor
zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft, die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in de artikelen 9, 10 en 87 van de
Algemene verordening gegevensbescherming, tenzij de verstrekking
kennelijk geen inbreuk op de persoonlijke levenssfeer maakt.
2. Het verstrekken van informatie ingevolge deze wet blijft eveneens
achterwege voor zover het belang daarvan niet opweegt tegen de volgende
belangen:
a. de betrekkingen van Nederland met andere staten en met internationale
organisaties;
b. de economische of financiële belangen van de Staat, de andere
publiekrechtelijke lichamen of de in artikel 1a, onder c en d, bedoelde
bestuursorganen;
c. de opsporing en vervolging van strafbare feiten;
d. inspectie, controle en toezicht door bestuursorganen;
e. de eerbiediging van de persoonlijke levenssfeer;
f. het belang, dat de geadresseerde erbij heeft als eerste kennis te kunnen
nemen van de informatie;
g. het voorkomen van onevenredige bevoordeling of benadeling van bij de
aangelegenheid betrokken natuurlijke personen of rechtspersonen dan
wel van derden.
3. Het tweede lid, aanhef en onder e, is niet van toepassing voor zover de
betrokken persoon heeft ingestemd met openbaarmaking.
(...)
Artikel 11 van de Wob luidt, voor zover relevant, als volgt:
1. In geval van een verzoek om informatie uit documenten, opgesteld ten
behoeve van intern beraad, wordt geen informatie verstrekt over daarin
opgenomen persoonlijke beleidsopvattingen.
2. Over persoonlijke beleidsopvattingen kan met het oog op een goede en
democratische bestuursvoering informatie worden verstrekt in niet tot
personen herleidbare vorm. Indien degene die deze opvattingen heeft geuit of
zich erachter heeft gesteld, daarmee heeft ingestemd, kan de informatie in
tot personen herleidbare vorm worden verstrekt.
3. Met betrekking tot adviezen van een ambtelijke of gemengd samengestelde
adviescommissie kan het verstrekken van informatie over de daarin opge-
nomen persoonlijke beleidsopvattingen plaatsvinden, indien het voornemen
daartoe door het bestuursorgaan dat het rechtstreeks aangaat aan de leden
van de adviescommissie voor de aanvang van hun werkzaamheden kenbaar is
gemaakt.
Pagina 6 van 74. In afwijking van het eerste lid wordt bij milieu-informatie het belang van de
Directie Juridische Zaken
bescherming van de persoonlijke beleidsopvattingen afgewogen tegen het
belang van openbaarmaking. Informatie over persoonlijke beleidsopvattingen
Ons kenmerk
kan worden verstrekt in niet tot personen herleidbare vorm. Het tweede lid,
2021-0000270262
tweede volzin, is van overeenkomstige toepassing.
Pagina 7 van 7