File id: 318 File title: Wob+besluit+inzake+risicomodellen+en+algoritmes.pdf.
L
> Retouradres Postbus 11 9560 AA TER APEL
Directie Juridische Zaken
JZ Specialistisch Team RVN
VPRO Radio
t.a.v. : Rijnstraat 8
2515 XP Den Haag
Postbus 11
T 0
1200 JC Hilversum
werkdagen van 9.00 tot 17.00
www.ind.nl
Contactpersoon
M
kenmerk
Datum 18 maart 2022
Z1-159064815560
Betreft Uw Wob-verzoek
Uw kenmerk
Wob verzoek
Geachte heer ,
U hebt bij brief van 5 augustus 2021 met een beroep op de Wet openbaarheid
van bestuur (hierna: Wob) een verzoek om informatie ingediend bij het
Ministerie van Justitie en Veiligheid. Bij mailbericht aan het Ministerie van 29
oktober 2021 heeft u het verzoek nader gespecificeerd tot een verzoek om
informatie over, onder meer, het Risicomodel Erkend Referenten bij de IND. Na
een digitaal overleg met vertegenwoordigers van de IND op 4 januari 2022
heeft u het verzoek verder gespecificeerd en verzocht om openbaarmaking van
informatie over het gebruik van het risicomodel Erkend Referenten bij de IND
en de redenen voor stopzetting van dit risicomodel. U heeft toen aangegeven
dat het verstrijken van de beslistermijn geen probleem voor u was. Bij deze
voldoe ik aan uw verzoek en geef ik een toelichting op het risicomodel Erkend
Referenten.
Wettelijk kader
Uw verzoek valt onder de reikwijdte van de Wob.
Voor de relevante Wob-artikelen verwijs ik u naar bijlage 1.
Toelichting
In 2013 heeft het Modern Migratiebeleid (MoMi) haar intrede gedaan binnen de
vreemdelingenrecht1. Met het MoMi werd beoogd een efficiëntieslag tot stand
te brengen in het naar Nederland halen van kennismigranten door in
vertrouwen met zogenaamde erkend referenten samen te werken. Voor 2013
konden bedrijven als convenanthouder voor kennismigranten een
verblijfsvergunning aanvragen.
Indien een bedrijf of organisatie het erkend referentschap heeft verkregen
worden aanvragen van de individuele kennismigranten die zij naar Nederland
willen halen in beginsel binnen twee weken afgehandeld, zonder indiening van
onderliggende stukken. Nu de verantwoordelijkheid voor de toetsing van
aanvragen van kennismigranten werd verplaatst naar de bedrijven die als
referent door de IND zijn erkend, bestond de behoefte een inschatting te
kunnen maken bij welke bedrijven een verhoogd risico lag op niet-naleving van
relevante regelgeving. De voornaamste overtreding waartegen de IND daarbij
1 Eindrapportage – Ontwikkeling van een risicoscore voor bedrijven die kennismigranten
overhalen, p. 3.
Pagina 1 van 8wilde optreden was fraude met het salariscriterium2. In deze behoefte werd
voorzien door het risicomodel. Het model is ontworpen om een risico-
Directie Juridische Zaken
gestuurde inschatting te kunnen maken in welke gevallen onderzoek diende te JZ Specialistisch Team RVN
worden verricht door het opvragen van aanvullende documentatie alvorens tot
een beslissing werd overgegaan3. Procesmatig staat het inzetten van het model
los van de juridische beoordeling van de aanvraag van de individuele
kennismigrant.
Bij het opstellen van het risicomodel is gebruik gemaakt van modellen die door
het Ministerie van Sociale Zaken en Werkgelegenheid en de Belastingdienst4
werden gehanteerd bij de inschatting van risico’s binnen de eigen uitvoering.
Dit risico werd bepaald aan de hand van vier indicatoren, te weten de omvang
van het bedrijf, de branche (KVK sectorcode) waarin het bedrijf werkzaam is,
het al dan niet in bezit zijn van een website en het al dan niet in het bezit zijn
van een bedrijfspand. De uitkomst van het algoritme werd beoordeeld door
een IND-medewerker. Het gaat dus niet om een geautomatiseerd risicomodel.
Naast de vier indicatoren die het algoritme vormden en bepalend waren voor
de risicoscore van de erkend referent, waren er overige indicatoren die werden
opgeslagen voor mogelijk toekomstige analyse5. Daarnaast konden deze
overige indicatoren, naast het dossier van de erkend referent, worden gebruikt
door de toezichthouder voor het uitvoeren van toezicht als daar aanleiding toe
was. Berekening van de score gebeurde op het moment dat een bedrijf een
aanvraag om erkenning als referent indiende. De scores werden vervolgens
zowel onder de desbetreffende zaken opgenomen in het interne
informatiesysteem INDiGO als in een Excelbestand op de interne
internetpagina Sharepoint. Naar aanleiding van latere bevindingen kon de
risicoscore handmatig worden aangepast, bijvoorbeeld indien twijfels rezen
over de marktconformiteit van het salaris van de kennismigrant6. Hiervoor
diende de medewerker een formulier te vullen waarin onder meer om een
motivering wordt gevraagd7. Het gebruik van het risicomodel is tweeledig
geweest. Enerzijds is er binnen de afdeling die controlebezoeken bij erkend
referenten uitvoert gebruik gemaakt van het risicomodel bij de selectie van te
bezoeken bedrijven. Anderzijds heeft de risicoscore op de afdelingen waar op
individuele aanvragen van kennismigranten wordt beslist een rol gespeeld bij
de beoordeling in welke zaken bijvoorbeeld aanvullende stukken werden
opgevraagd. De afgelopen tijd hebben ontwikkelingen zoals de
toeslagenaffaire, maar ook de aanscherping van AVG-vereisten geleid tot een
kritischer blik op het gebruik van het risicomodel. Door de afdeling Juridische
Zaken is in 2017 gewezen op de onwenselijkheid van één van de overige
indicatoren, die ziet op de samenstelling van het bedrijfsbestuur (Nederland,
Westers of niet-Westers)8. De onderbouwing bij de totstandkoming hiervan
vormde de hypothese: “In bepaalde regio’s van de wereld heeft men een
2 Eindrapportage – Ontwikkeling van een risicoscore voor bedrijven die kennismigranten
overhalen, p. 10.
3 Tussen handhaven en dienstverlenen, Over het toezicht van de IND op de werkgever
als erkend referent, Inspectie Justitie en Veiligheid, p. 33. Tussen handhaven en
dienstverlenen - Over het toezicht van de IND op de werkgever als erkend referent |
Rapport | Inspectie Justitie en Veiligheid (inspectie-jenv.nl)
4 Eindrapportage – Ontwikkeling van een risicoscore voor bedrijven die kennismigranten
overhalen, p. 19-20
5 Invulinstructie Sharepoint ihkv (her) profilering bedrijven. De indicator “samenstelling
bestuur” viel onder deze overige indicatoren.
6 Memo huidige risicoscore, 22 april 2021.
7 Invulinstructie Sharepoint ihkv (her) profilering bedrijven.
8 160617 nota model PDF, p. 2.
Pagina 2 van 8andere manier om met wettelijke bepalingen om te gaan. Hierdoor zullen
bestuurders uit een bepaald geboorteland eerder over gaan tot het overtreden
Directie Juridische Zaken
van regels9.” Hierbij dient wel te worden opgemerkt dat de achtergrond van JZ Specialistisch Team RVN
bestuurder nooit als onderdeel van het algoritme is gehanteerd en als zodanig
dan ook niet heeft bijgedragen aan de vaststelling van de scores naar
aanleiding waarvan bedrijven mogelijk werden gecontroleerd. Onder verwijzing
naar hoofdstuk 6 van de Eindrapportage Ontwikkeling van een risicoscore voor
bedrijven die kennismigranten overhalen van 6 juli 2011, werd ook de
totstandkoming van het model bekritiseerd, nu het aantal frauderende
bedrijven dat de grondslag voor dit model heeft gevormd te klein is om van
een solide wetenschappelijke basis te kunnen spreken10. In maart 2021 zijn
alle verwijzingen naar de bestuurssamenstelling van Sharepoint verwijderd.
Voortschrijdend inzicht heeft verder geleid tot de conclusie dat toegang, opzet
en beheer van het risicomodel niet eenduidig waren geregeld en dat een
mogelijke bias bij de toepassing van het model niet kon worden uitgesloten.
Naar aanleiding van bovengenoemde kritiek heeft de Tactische Tafel
Handhaving op 20 mei 2021 geadviseerd, vooralsnog tijdelijk, per direct te
stoppen met het gebruik van het risicomodel. Het MT IND heeft vervolgens in
januari 2022 besloten over te gaan tot een definitieve stopzetting. Momenteel
wordt Informatie gestuurd werken vormgegeven, waarbij een nieuw
risicomodel op mogelijke overtreding van de plichten wordt ontwikkeld dat
alleen gebruikt gaat worden bij de selectie van te bezoeken bedrijven.
Daarnaast worden ook de actuele verwijzingen naar het afgeschafte
risicomodel in INDiGO ontoegankelijk gemaakt, zodat deze niet meer voor
medewerkers inzichtelijk zijn.
Politieke en bestuurlijke context
Op 19 januari 2021 heeft Kamerlid Marijnissen Motie 21 ingediend, waarin de
regering wordt verzocht ‘voor 1 maart een voorstel te doen hoe overal binnen
overheidsinstellingen vervuilde data, risicomodellen en het gebruik van
nationaliteit worden opgeruimd11.’ Daarop heeft de Staatssecretaris van
Binnenlandse Zaken bij brief van 8 april 2021 aangegeven dat dit verzoek ziet
op onrechtmatig of oneigenlijk gebruik van afkomst gerelateerde indicatoren in
risicomodellen12. Momenteel is deze motie nog in uitvoering en wordt hierin
ook door de IND actie ondernomen.
Besluit
Uw verzoek wordt gedeeltelijk ingewilligd. Er doet zich een aantal
uitzonderingsgronden voor zoals genoemd in de Wob, die een beperkte
kennisname van hetgeen in de documenten is opgenomen, rechtvaardigt. In
het navolgende zal ik hier nader op ingaan.
Inventarisatie en wijze van anonimiseren
Op basis van uw verzoek zijn 19 documenten aangetroffen, welke zijn
opgenomen in de bijgevoegde inventarisatielijst (bijlage 2). Daarin is per
document aangegeven wat ik heb besloten ten aanzien van de
openbaarmaking ervan, en welke weigeringsgrond(en) van toepassing is (zijn).
9 Eindrapportage – Ontwikkeling van een risicoscore voor bedrijven die kennismigranten
overhalen, p. 9.
10 160617 nota model PDF versie 1.0, p. 2.
11 Kamerstukken II, 2020/21, 35510, nr. 21
12 Kamerstukken II, 2020/21, 26643, nr. 16
Pagina 3 van 8De passages die worden geweigerd op grond van artikel 10, tweede lid, aanhef
en onder e, van de Wob en waar de persoonlijke levenssfeer van ambtenaren
Directie Juridische Zaken
in het geding is, zijn te herkennen aan de code ”10 lid 2e” in de weggelakte JZ Specialistisch Team RVN
tekst. Passages die worden geweigerd op grond van het bepaalde in artikel 11,
tweede lid, van de Wob, zijn te herkennen aan de code ”11 lid 2” in de
weggelakte tekst. Op deze wijze is de motivering van de geweigerde informatie
per document en per passage weergegeven.
In de inventarisatielijst is aangegeven welke van de door u gevraagde
documenten niet eerder openbaar waren en door dit besluit (deels) openbaar
gemaakt worden. Het betreft mailberichten, nota’s, memo’s en rapportages.
De documenten die openbaar worden gemaakt treft u aan als bijlage 3.
Overwegingen
Ingevolge artikel 3, vijfde lid, van de Wob, wordt een verzoek om informatie
ingewilligd met inachtneming van het bepaalde in de artikelen 10 en 11 Wob.
Bescherming van de persoonlijke levenssfeer
Op grond van artikel 10, tweede lid, aanhef en onder e, van de Wob blijft
verstrekking van informatie achterwege voor zover het belang daarvan niet
opweegt tegen het belang dat de persoonlijke levenssfeer wordt geëerbiedigd.
Persoonsgegevens van ambtenaren
Voor zover het informatiebericht persoons- en contactgegevens van
ambtenaren bevat, kan waar het gaat om het beroepshalve functioneren van
ambtenaren, slechts in beperkte mate een beroep worden gedaan op het
belang van de eerbiediging van hun persoonlijke levenssfeer. Dit ligt anders
indien het betreft het openbaar maken van namen en telefoonnummers van
ambtenaren. Namen zijn immers persoonsgegevens en het belang van de
eerbiediging van hun persoonlijke levenssfeer kan zich tegen het openbaar
maken daarvan verzetten. Daarbij is van belang dat het hier niet gaat om het
opgeven van een naam aan een individuele burger die met een ambtenaar in
contact treedt, maar om openbaarmaking van de naam in de zin van de Wob.
De persoonlijke levenssfeer van deze ambtenaren weegt naar mijn oordeel
zwaarder dan het algemeen belang bij openbaarmaking van deze gegevens,
waarbij van belang is dat de functies van deze ambtenaren niet inhouden dat
deze beroepsmatig in de openbaarheid treden. Wat de telefoonnummers
betreft, acht ik de bereikbaarheid van de IND via een algemeen nummer
voldoende. Openbaarmaking hiervan heeft geen toegevoegde waarde ten
opzichte van algemene nummer. Gelet op het voorgaande heb ik deze
gegevens dan ook verwijderd ook het document.
Een aantal documenten bevat e-mailadressen van interne e-mailboxen van de
IND. Bij openbaarmaking van deze e-mailadressen valt niet uit te sluiten dat
derden hiervan gebruik zullen gaan maken. Hier zijn deze e-mailadressen niet
voor bedoeld. De potentiële hinder die de gebruikers van deze e-mailadressen
kunnen ondervinden van kenbaarheid voor een ieder van deze e-mailadressen,
weegt naar mijn oordeel zwaarder dan het algemene belang van openbaarheid.
Daarom maak ik deze e-mailadressen niet geheel openbaar.
De hierboven bedoelde passages zijn te herkennen aan de code “10 lid 2e”
naast de weggelakte tekst.
Artikel 11, eerste en tweede lid van de Wob
Pagina 4 van 8Artikel 11, eerste lid van de Wob bepaalt dat in geval van een verzoek om
informatie uit documenten, opgesteld ten behoeve van intern beraad, geen
Directie Juridische Zaken
informatie wordt verstrekt over daarin opgenomen persoonlijke JZ Specialistisch Team RVN
beleidsopvattingen.
Het interne karakter van een stuk wordt bepaald door het oogmerk waarmee
dit is opgesteld. Degene die het stuk heeft opgesteld, moet de bedoeling
hebben gehad dat dit zou dienen voor hemzelf of voor gebruik door anderen
binnen de overheid. De door de ambtenaren opgestelde nota’s zijn uitsluitend
opgesteld ten behoeve van een (interne) oordeelsvorming door hun politieke
verantwoordelijke over de toepassing van het Risicomodel Erkend Referenten.
Hetgeen is opgenomen in de memo en het mailbericht en is onthouden op
grond van artikel 11 lid 1 en 2 Wob, is opgesteld ten behoeve van intern
beraad en behelst de schriftelijke neerslag van de persoonlijke
beleidsopvattingen van ambtenaren, waaruit blijkt hoe zij denken over de
eventuele toepassing van voornoemd beleid.
Uit de wetsgeschiedenis blijkt dat onder het begrip “documenten opgesteld ten
behoeve van intern beraad” onder meer moeten worden begrepen: nota’s van
ambtenaren13 en hun politieke en ambtelijk leidinggevenden, correspondentie
tussen de onderdelen van een ministerie en tussen ministeries onderling,
concepten van stukken, agenda’s, notulen, samenvattingen en conclusies van
interne besprekingen en rapporten van ambtelijke adviescommissies. Ten
aanzien van deze stukken moet van de bedoeling om ze als stukken voor
intern beraad beschouwd te zien, uitdrukkelijk blijken of men moet deze
bedoeling redelijkerwijs kunnen vermoeden. Deze beperking op de
informatieverplichting is in de Wob opgenomen omdat een ongehinderde
bijdrage van ambtenaren en van hen die van buiten bij het intern beraad zijn
betrokken bij de beleidsvorming en voorbereiding gewaarborgd moet zijn. Zij
moeten in alle openhartigheid onderling en met bewindspersonen kunnen
communiceren. Staatsrechtelijk zijn slechts de standpunten die het
bestuursorgaan voor zijn rekening wil nemen relevant.
Onder persoonlijke beleidsopvattingen worden verstaan: meningen,
opinies, commentaren, voorstellen, conclusies met de daartoe aangevoerde
argumenten.
De overgelegde nota’s zijn opgesteld ten behoeve van intern beraad en bevat
persoonlijke beleidsopvattingen. Ik verstrek geen
informatie over het achtergehouden gedeelte. Dit betreft commentaren,
suggesties, gedachte-uitwisselingen en conclusies van ambtenaren van zowel
de IND als ook het Ministerie van Justitie en Veiligheid. Ambtenaren moeten de
mogelijkheid hebben om in alle vrijheid en in een vertrouwelijke omgeving
opvattingen te uiten. Een aantal documenten betreft conceptversies van nota’s
en standpunten.
Zowel uit de wetsgeschiedenis als uit de jurisprudentie volgt dat
conceptversies zijn aan te merken als documenten opgesteld ten behoeve van
intern beraad. In documenten 10 en 17 is informatie niet verstrekt met
inachtneming van voornoemde bepaling.
Waar ik deze weigeringsgrond heb toegepast, heb ik dit aangeduid met de
tekst ’11 lid 1 en 2’.
13 Kamerstukken II 1986/87, 19859, nr. 3, p. 13-14
Pagina 5 van 8Wijze van openbaarmaking
Een geanonimiseerde versie van dit besluit wordt op www.rijksoverheid.nl
Directie Juridische Zaken
geplaatst. JZ Specialistisch Team RVN
Hoogachtend,
De Staatssecretaris voor Justitie en Veiligheid,
namens deze,
Directeur Regulier Verblijf en Nederlanderschap
Pagina 6 van 8Directie Juridische Zaken
JZ Specialistisch Team RVN
Rechtsmiddelen
Tegen dit besluit kan binnen zes weken bezwaar worden gemaakt bij de IND.
Daartoe dient diegene ten aanzien van wie het besluit is gegeven of diens
wettelijk vertegenwoordiger, zijn bijzonder gemachtigde of een advocaat,
indien deze verklaart daartoe bepaaldelijk te zijn gemachtigd, een aan de IND
gericht gemotiveerd bezwaarschrift te zenden aan het in het briefhoofd
vermelde postbusnummer. Het bezwaarschrift moet door de indiener zijn
ondertekend en bevat ten minste zijn naam en adres, de dagtekening, een
omschrijving van het besluit waartegen het bezwaar is gericht, en de gronden
waarop het bezwaarschrift rust. Het is raadzaam een kopie van de beschikking
bij het bezwaarschrift mee te zenden.
Bijlage 1 – Relevante artikelen uit de Wob
Artikel 1
In deze wet en de daarop berustende bepalingen wordt verstaan onder:
a. document: een bij een bestuursorgaan berustend schriftelijk stuk of
ander materiaal dat gegevens bevat;
b. bestuurlijke aangelegenheid: een aangelegenheid die betrekking heeft
op beleid van een bestuursorgaan, daaronder begrepen de
voorbereiding en de uitvoering ervan;
…
Artikel 10
1. Het verstrekken van informatie ingevolge deze wet blijft achterwege voor
zover dit:
...
2. Het verstrekken van informatie ingevolge deze wet blijft eveneens
achterwege voor zover het belang daarvan niet opweegt tegen de volgende
belangen:
..
e. de eerbiediging van de persoonlijke levenssfeer;
…
Artikel 11
1 In geval van een verzoek om informatie uit documenten, opgesteld ten
behoeve van intern beraad, wordt geen informatie verstrekt over daarin
opgenomen persoonlijke beleidsopvattingen.
Pagina 7 van 82 Over persoonlijke beleidsopvattingen kan met het oog op een goede en
Directie Juridische Zaken
democratische bestuursvoering informatie worden verstrekt in niet tot
JZ Specialistisch Team RVN
personen herleidbare vorm. Indien degene die deze opvattingen heeft geuit of
zich erachter heeft gesteld, daarmee heeft ingestemd, kan de informatie in tot
personen herleidbare vorm worden verstrekt.
Pagina 8 van 8