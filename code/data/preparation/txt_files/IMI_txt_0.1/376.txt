File id: 376 File title: wob-fatca-besluit.pdf.
N
> Retouradres Postbus 20201 2500 EE Den Haag
Directie Juridische Zaken
Korte Voorhout 7
2511 CW Den Haag
Postbus 20201
2500 EE Den Haag
www.rijksoverheid.nl
Inlichtingen
wooverzoekendjz@minfin.nl
www.minfin.nl
Ons kenmerk
2022-0000100703
Uw brief (kenmerk)
15 oktober 2021
Datum 21 juni 2022
Betreft Besluit op uw Woo-verzoek inzake FATCA en/of FATCA- Bijlagen
IGA A – Relevante artikelen Woo
en Awr
B- Transponeringstabel Wob-
Woo
C – Inventarislijst
Geachte,
D – Openbaar te maken
stukken
In uw email van 15 oktober 2021heeft u een beroep gedaan op de Wet
openbaarheid van bestuur (hierna: Wob). U vraagt om alle documenten van het
Ministerie van Financiën over FATCA en/of FATCA-IGA en/of Accidental Americans
en/of Toeval Amerikanen uit de periode 2010 tot en met heden.
De ontvangst van uw verzoek heb ik u schriftelijk bevestigd bij brief van 19
oktober 2021 met kenmerk 2021-0000211017. In diezelfde brief is de
beslistermijn met vier weken verdaagd tot 10 december 2021.
Tijdens de videovergadering via Webex op 8 november 2021 is uw Wob-verzoek
nader besproken en afgesproken uw Wob-verzoek op te splitsen in drie
deelbesluiten.
In de mail van 25 januari 2022 heb ik aan u uitgelegd dat, in het kader van
efficiëntie, deelbesluit 2 en 3 zullen worden samengevoegd. Er worden daarom 2
deelbesluiten genomen. Hierbij treft u deelbesluit 1 aan. Dit besluit heeft alleen
betrekking op de in bijlage B genoemde documenten.
Op 9 december 2021 heeft telefonisch overleg met u plaatsgevonden. Tijdens het
telefoongesprek is aangegeven dat er documenten aanwezig zijn die zien op de
relatie VS-Caribisch gebied. Met u is afgesproken dat deze documenten niet bij
het eerste deelbesluit worden beoordeeld, maar wel op de inventarislijst worden
geplaatst. Bij de betreffende documenten op de inventarislijst is deze afspraak in
de toelichting verwoord.
Met u is afgesproken dat u aan mij laat weten of u geïnteresseerd bent in deze
documenten. Als u geïnteresseerd bent in deze documenten dan worden ze
meegenomen met de beoordeling van het tweede deelbesluit.
U heeft uw verzoek om openbaarmaking van informatie gedaan op grond van de
Wob. Vanaf 1 mei 2022 is de Wob vervangen door de Wet open overheid (hierna:
Woo). De Woo kent geen overgangsrecht, dit betekent dat vanaf 1 mei 2022 de
Woo geldt. Uw Wob-verzoek van 15 oktober 2021 behandel ik daarom als een
Woo-verzoek.
Pagina 1 van 12Het is helaas niet gelukt om binnen de wettelijke termijn op uw Wob-verzoek te
Directie Juridische Zaken
beslissen. Hiervoor bied ik u mijn excuses aan.
Ons kenmerk
Besluit
2022-0000100703
Ik besluit de door u gevraagde informatie gedeeltelijk openbaar te maken. Per
document is op de inventarislijst aangegeven welke uitzonderingsgronden zijn
toegepast.
Inventarisatie documenten
Bij deze inventarisatie zijn 86 documenten aangetroffen.
Deze documenten zijn genoemd in de inventarislijst in bijlage C bij deze brief. In
deze brief wordt vanaf nu verwezen naar de nummers op de inventarislijst, zodat
voor u duidelijk is wat ik per document heb besloten en waarom ik dit heb
besloten.
De Woo is niet van toepassing op documenten die al openbaar zijn. Een aantal
documenten zijn reeds openbaar en staan op de inventarislijst als zodanig
aangemerkt. Op de inventarislijst staat ook aangegeven waar u deze documenten
kunt vinden.
Buiten reikwijdte verzoek of dubbel
U heeft in uw verzoek aangegeven over welke aangelegenheid u informatie wilt
ontvangen. Een aantal documenten gaan gedeeltelijk niet over de door u
aangegeven aangelegenheid en staan op de inventarislijst als zodanig
aangemerkt. Deze informatie valt daarom buiten de reikwijdte van uw verzoek en
heb ik daarom uit de documenten verwijderd.
Daarnaast bevat een aantal documenten passages die dubbel zijn. Deze passages
worden eenmalig verstrekt, voor het overige zijn deze passages onleesbaar
gemaakt onder vermelding van ‘dubbel’.
Wanneer pagina’s geheel buiten het verzoek vallen of dubbel zijn, worden deze
geheel uit de set met documenten gehaald. Wanneer dit het geval is, is dit
eveneens aangegeven in de toelichting-cel van de inventarislijst.
Zienswijzen
Bij de openbaarmaking van diverse documenten spelen belangen van derden een
rol. Deze derde-belanghebbenden zijn vooraf gevraagd om hun mening te geven
over de voorgenomen wijze van openbaarmaking van de documenten.
De meningen van de betrokken belanghebbenden heb ik in mijn
belangenafweging meegenomen. Enkele derde-belanghebbenden hebben
aangegeven niet in te stemmen met de voorgenomen wijze van openbaarmaking
van de documenten. Ik heb de zienswijze van de betrokken derde-
belanghebbenden gedeeltelijk overgenomen. Dit licht ik nader toe onder het
kopje ‘Overwegingen’.
Wettelijk kader
Ik behandel uw verzoek als een verzoek op grond van de Wet open overheid
(Woo). De relevante artikelen uit de Woo kunt u vinden in bijlage A bij deze brief.
Overwegingen
Algemene overweging: openbaarheid t.a.v. een ieder
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in artikel 1.1. van de Woo. Dit is
een belangrijk recht van de burger.
Pagina 2 van 12Daarbij is het uitgangspunt dat overheidsinformatie openbaar is, tenzij er
Directie Juridische Zaken
uitzonderingsgronden zijn die dit beperken. De uitzonderingsgronden staan in
hoofdstuk 5 van de Woo. Ik moet hierbij het algemeen belang van openbaarheid
Ons kenmerk
afwegen tegen de belangen die de uitzonderingsgronden beschermen. In het
2022-0000100703
algemeen geldt hierbij de regel dat wanneer ik informatie aan u verstrek, het
openbaar is voor een ieder. De Woo is niet van toepassing op informatie die al
openbaar is.
Algemene uitgangspunten bij toetsing aan de uitzonderingsgronden
De toetsing aan de uitzonderingsgronden verloopt als volgt. Eerst kijk ik of een
van de uitzonderingsgronden speelt. Dat doe ik meestal per alinea, soms per zin.
Vervolgens kijk ik wat voor soort uitzonderingsgrond het is. Als het een absolute
uitzonderingsgrond is, mag ik de informatie niet verstrekken. Als het een
relatieve uitzonderingsgrond is, moet ik een afweging maken tussen het
algemene belang van openbaarheid en het specifieke belang dat de
uitzonderingsgrond beschermt. Daarbij weegt het belang van openbaarheid
zwaar. Als ik informatie weiger, moet ik goed motiveren waarom ik dat doe. Dat
geldt nog sterker als de informatie ouder dan vijf jaar is.
Wanneer het gaat om informatie waar belangen van anderen bij betrokken zijn,
moet ik hen de mogelijkheid geven om een zienswijze in te dienen. Dit betekent
dat zij hun mening kunnen geven over of de informatie wel of niet openbaar
gemaakt moet worden. Het is uiteindelijk aan mij om te beslissen of ik de
informatie openbaar maak.
In de inventarislijst en op de documenten heb ik opgenomen welke
uitzonderingsgronden van toepassing zijn.
Transponeringstabel
De beoordeling van de documenten was afgerond vóór 1 mei 2022 en heeft
daarom nog plaatsgevonden op basis van de Wob. Dit brengt met zich mee dat
de aanduiding van de toegepaste uitzonderingsgronden in bijlage C en D afwijken
van de motivering in het besluit. Ter bevordering van de leesbaarheid heb ik in
bijlage B een transponeringstabel opgenomen, waarin de uitzonderingsgronden
op basis van de Wob en de Woo staan omschreven.
Absolute uitzonderingsgronden
Bedrijfs- en fabricagegegevens (artikel 5.1, eerste lid, onder c, van de Woo)
Op grond van artikel 5.1, eerste lid, aanhef en onder c, van de Woo mag ik geen
informatie openbaar maken als het gaat om bedrijfs- en fabricagegegevens die in
vertrouwen aan de overheid zijn medegedeeld. De vertrouwelijkheid van de
informatie die aan de overheid is verstrekt, kan bijvoorbeeld blijken uit een
expliciete verklaring. Het is ook mogelijk dat de vertrouwelijkheid door de
verstrekker mocht worden aangenomen. Uit document 24 blijkt dat de informatie
tijdens een besloten vergadering met het ministerie van Financiën is gedeeld.
Hieruit blijkt dat de informatie in vertrouwen is gedeeld met de overheid.
Het gaat hier om gegevens waaruit informatie kan worden afgelezen of afgeleid
over de technische bedrijfsvoering, het productieproces, de afzet van producten
of de afnemers of leveranciers. Ook financiële gegevens kunnen als bedrijfs- en
fabricagegegevens worden aangemerkt.
Een derde-belanghebbende heeft bezwaar gemaakt tegen de voorgestelde
openbaarmaking van document 24, waar een bedrijfsgegeven in is verwerkt.
Volgens belanghebbende bevat dit document een wetenswaardigheid over hun
werkwijze binnen de bedrijfsprocessen.
Pagina 3 van 12Tijdens de besloten vergadering met beleidsdirecties van het ministerie van
Directie Juridische Zaken
Financiën, NVB, ANB AMRO en Rabobank is informatie uitgewisseld. Uit deze
informatie kan worden afgeleid welke werkwijze belanghebbende wil
Ons kenmerk
implementeren in zijn bedrijfsproces. Indien deze informatie openbaar wordt,
2022-0000100703
kunnen bedrijven op deze werkwijze anticiperen en verliest de werkwijze zijn
meerwaarde voor het desbetreffende bedrijf.
Ik volg derde-belanghebbende in zijn zienswijze en zal deze informatie daarom
niet openbaar maken. Waar van toepassing heb ik deze informatie onleesbaar
gemaakt onder vermelding van: 10.1.c Wob. Dit kunt u lezen als artikel 5.1,
eerste lid, aanhef en onder c, van de Woo.
Relatieve weigeringsgronden
Het belang van de betrekkingen van Nederland met andere staten en met
internationale organisaties (artikel 5.1, tweede lid, onder a, van de Woo)
Op grond van artikel 5.1, tweede lid, aanhef en onder a, van de Woo kan ik geen
informatie openbaar maken als dit de relatie van Nederland met andere landen,
staten of internationale organisaties beschadigt en dit belang zwaarder weegt dan
het belang van openbaarheid.
Op grond van artikel 5.1, tweede lid, aanhef en onder a, van de Woo kan ik geen
informatie openbaar maken als dit de relatie van Nederland met andere landen,
staten of internationale organisaties beschadigt en dit belang zwaarder weegt dan
het belang van openbaarheid. Het betreft hier correspondentie van Nederland met
de Verenigde Staten. Deze correspondentie gaat onder meer over de
implementatie en interpretatie van de Foreign Account Tax Compliance Act
(FATCA) en de tussen Nederland en de Verenigde Staten gesloten
Intergovernmental Agreement (IGA). Daarnaast gaat het om enkele
voorbereidende documenten voor de FATCA en de tussen Nederland en de
Verenigde Staten gesloten IGA. In dit geval kan openbaarmaking van deze
documenten ertoe leiden dat het overleg tussen Nederland en de Verenigde
Staten in de toekomst stroever zal verlopen. Daarbij speelt ook mee dat er in het
kader van FATCA en de tussen Nederland en de Verenigde Staten gesloten IGA
nog onderhandelingen over technische aspecten lopen. Ik zal deze informatie
daarom niet openbaar maken.
Eén derde-belanghebbende heeft bezwaar gemaakt tegen de voorgenomen wijze
van openbaarmaking van document 73. In dit document worden de
onderhandelingen, die nog steeds gaande zijn, tussen Global Forum en de leden
besproken. De derde-belanghebbende voert aan dat openbaarmaking van
document 73 ervoor zal zorgen dat er in het vervolg geen, dan wel een
verminderde, mogelijkheid zal zijn tot dialoog tussen Global Forum en de leden.
De derde-belanghebbende stelt dat document 73 daarom integraal geweigerd
moet worden. Ik volg de derde-belanghebbende in zijn zienswijze en daarom
maak ik dit document niet openbaar
Waar van toepassing heb ik deze informatie onleesbaar gemaakt onder
vermelding van: 10.2.a Wob. Dit kunt u lezen als artikel 5.1, tweede lid, aanhef
en onder a, van de Woo.
De eerbiediging van de persoonlijke levenssfeer (artikel 5.1, tweede lid, onder e,
van de Woo)
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid.
Het gaat om persoonsgegevens die (indirect) te herleiden zijn tot een persoon
zoals namen, e-mailadressen, telefoonnummers en functienamen. Bij bepaalde
documenten is dit het geval. Ik vind het in dit geval belangrijk dat de identiteit
Pagina 4 van 12van betrokkene niet bekend wordt omdat dit zijn of haar privacy kan schenden.
Directie Juridische Zaken
Dat vind ik niet wenselijk. Daarom maak ik deze persoonsgegevens niet
openbaar.
Ons kenmerk
2022-0000100703
In diverse documenten staan ook persoonsgegevens van ambtenaren. Het gaat
om gegevens die herleidbaar zijn tot een persoon, zoals onder meer namen, e-
mailadressen, functienamen en telefoonnummers. In het kader van goed
werkgeverschap vind ik dat het belang van privacy zwaarder moet wegen dan het
belang van openbaarheid. Dit ter bescherming van de privacy van de betrokken
ambtenaren. Daarbij weegt mee dat het hier niet gaat om het opgeven van een
naam aan een individuele burger die met een ambtenaar in contact treedt, maar
om, openbaarmaking op grond van de Woo.
Waar van toepassing heb ik deze informatie onleesbaar gemaakt onder
vermelding van: 10.2.e Wob. Dit kunt u lezen als artikel 5.1, tweede lid, aanhef
en onder e, van de Woo.
Persoonlijke beleidsopvattingen in een stuk voor intern beraad (artikel 5.2, eerste
lid, van de Woo)
Uitgangspunt van de Woo is dat overheidsinformatie openbaar is. Dit geldt in
principe ook voor documenten opgesteld voor intern beraad. Intern beraad is het
overleg tussen ambtenaren binnen een bestuursorgaan, of binnen een kring van
bestuursorganen die gezamenlijk verantwoordelijk zijn voor een bestuurlijke
aangelegenheid. Documenten die bestemd zijn voor intern beraad kunnen
persoonlijke beleidsopvattingen bevatten. Dat is hier ook het geval. Ten aanzien
van de openbaarmaking van deze persoonlijke beleidsopvattingen geldt het
volgende. Op grond van artikel 5.2, eerste lid, van de Woo worden persoonlijke
beleidsopvattingen in documenten die bestemd zijn voor intern beraad niet
openbaar gemaakt. Persoonlijke beleidsopvattingen zijn ambtelijke adviezen,
meningen, visies, standpunten en overwegingen ten behoeve van intern beraad.
Persoonlijke beleidsopvattingen zijn niet: feiten, prognoses, beleidsalternatieven,
de gevolgen van een bepaald beleidsalternatief of andere onderdelen met een
overwegend objectief karakter. Het is van belang dat ambtenaren intern vrij met
elkaar van gedachten moeten kunnen wisselen over beleidskeuzes. Een zekere
mate van veiligheid is nodig om te kunnen komen tot een effectieve
besluitvorming.
Artikel 5.2, tweede lid, van de Woo
Op grond van artikel 5.2, tweede lid, van de Woo kan ik besluiten informatie te
geven over persoonlijke beleidsopvattingen als ik dat in het belang acht van een
goede en democratische bestuursvoering. Deze informatie wordt dan gegeven in
geanonimiseerde vorm, tenzij degenen die deze opvattingen hebben geuit of
hiermee hebben ingestemd vinden dat de informatie wel herleidbaar is tot hen. Ik
acht het in dit geval in het belang van een goede en democratische
bestuursvoering om de persoonlijke beleidsopvattingen in diverse documenten
toch openbaar te maken. Vanwege het publieke debat rondom Accidental
Americans en de gevolgen van FATCA en de IGA is het van belang dat er zoveel
mogelijk inzicht wordt gegeven in het besluitvormingsproces.
Pagina 5 van 12Artikel 5.2, derde lid, van de Woo
Directie Juridische Zaken
In dit geval zie ik eveneens aanleiding om de persoonlijke beleidsopvattingen
bestemd voor intern beraad geanonimiseerd openbaar te maken omdat het gaat Ons kenmerk
om informatie ouder dan vijf jaar ten tijde van de beoordeling. 2022-0000100703
Fiscale geheimhoudingsplicht (artikel 67 Awr)
Openbaarmaking dient achterwege te blijven wanneer sprake is van een in een
bijzondere wet opgenomen geheimhoudingsbepaling die daaraan in de weg staat,
zoals de fiscale geheimhoudingsplicht in artikel 67, eerste lid, van de Algemene
wet inzake rijksbelastingen (hierna: Awr). De fiscale geheimhoudingsplicht is van
toepassing op informatie die is verkregen bij de uitvoering van de Belastingwet.
[{optioneel toevoegen} Het gaat daarbij om al hetgeen bij de uitvoering van de
belastingwet over een ander is verkregen en niet alleen om de fiscale informatie
zelf]. Het is vaste rechtspraak dat deze geheimhoudingsbepaling prevaleert boven
de plicht tot openbaarmaking die in de Wob is vastgelegd sinds de uitspraak van
de Afdeling bestuursrechtspraak van de Raad van State van 14 april 2010
(ECLI:NL:RVS.2010:BM1041). Dit is herhaaldelijk bevestigd, waaronder op 31 juli
2013 (ECLI NL:RVS:2013:528), op 23 oktober 2013 (ECLI:NL:RVS:2013:1625)
en recentelijk op 29 januari 2020 (ECLI:NL:RVS:2020:267).
1. Wijze van openbaarmaking en publicatie
De documenten die gedeeltelijk openbaar worden gemaakt, worden samen met
deze brief digitaal aan u toegezonden.
Plaatsing op internet
Dit besluit en de documenten die voor iedereen gedeeltelijk openbaar worden,
worden op www.rijksoverheid.nl gepubliceerd.
Afschrift aan belanghebbenden
Een kopie van dit besluit verzend ik naar de derde-belanghebbenden.
Vragen
Als u vragen heeft over de afhandeling van uw verzoek, dan kunt u contact met
ons opnemen via de gegevens in de colofon.
Voor meer informatie over de Woo-procedure, kunt u kijken op
https://www.rijksoverheid.nl/onderwerpen/wet-open-overheid-woo.
Hoogachtend,
De Staatssecretaris van Financiën – Fiscaliteit en Belastingdienst
namens deze,
mr. M.S. Bogtstra
De directeur Juridische Zaken
Pagina 6 van 12Bezwaarclausule
Directie Juridische Zaken
Deze brief is een besluit in de zin van de Algemene wet bestuursrecht. Op grond
van die wet kunt u tegen dit besluit binnen zes weken na de datum boven dit Ons kenmerk
besluit een bezwaarschrift indienen. Het bezwaarschrift moet worden gericht aan 2022-0000100703
de minister van Financiën, ter attentie van de Directie Juridische Zaken, Postbus
20201, 2500 EE Den Haag. Het bezwaarschrift moet door u als indiener zijn
ondertekend en bevat ten minste:
a. uw naam en adres;
b. de datum
c. een omschrijving van het besluit waartegen u bezwaar maakt en
d. de reden(en) waarom u zich niet met het besluit kunt verenigen.
Pagina 7 van 12Bijlage A – Relevante artikelen uit de Woo en Awr
Directie Juridische Zaken
Artikel 1.1 Ons kenmerk
Eenieder heeft recht op toegang tot publieke informatie zonder daartoe een 2022-0000100703
belang te hoeven stellen, behoudens bij deze wet gestelde beperkingen.
Artikel 5.1
1. Het openbaar maken van informatie ingevolge deze wet blijft achterwege voor
zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf 3.1 onderscheidenlijk
paragraaf 3.2 van de Uitvoeringswet Algemene verordening
gegevensbescherming, tenzij de betrokkene uitdrukkelijk toestemming heeft
gegeven voor de openbaarmaking van deze persoonsgegevens of deze
persoonsgegevens kennelijk door de betrokkene openbaar zijn
gemaakt;
e. nummers betreft die dienen ter identificatie van personen die bij wet of
algemene maatregel van bestuur zijn voorgeschreven als bedoeld in artikel 46
van de Uitvoeringswet Algemene verordening gegevensbescherming, tenzij de
verstrekking kennelijk geen inbreuk op de levenssfeer maakt.
2. Het openbaar maken van informatie blijft eveneens achterwege voor zover het
belang daarvan niet opweegt tegen de volgende belangen:
a. de betrekkingen van Nederland met andere landen en staten en met
internationale organisaties;
b. de economische of financiële belangen van de Staat, andere publiekrechtelijke
lichamen of bestuursorganen, in geval van milieu-informatie slechts voor zover de
informatie betrekking heeft op handelingen met een vertrouwelijk karakter;
c. de opsporing en vervolging van strafbare feiten;
d. de inspectie, controle en toezicht door bestuursorganen;
e. de eerbiediging van de persoonlijke levenssfeer;
f. de bescherming van andere dan in het eerste lid, onderdeel c, genoemde
concurrentiegevoelige bedrijfs- en fabricagegegevens;
g. de bescherming van het milieu waarop deze informatie betrekking heeft;
h. de beveiliging van personen en bedrijven en het voorkomen van sabotage;
i. het goed functioneren van de Staat, andere publiekrechtelijke lichamen of
bestuursorganen.
3. Indien een verzoek tot openbaarmaking op een van de in het tweede lid
genoemde gronden wordt afgewezen, bevat het besluit hiervoor een
uitdrukkelijke motivering.
4. Openbaarmaking kan tijdelijk achterwege blijven, indien het belang van de
geadresseerde van de informatie om als eerste kennis te nemen van de
informatie dit kennelijk vereist. Het bestuursorgaan doet mededeling aan de
verzoeker van de termijn waarbinnen de openbaarmaking alsnog zal geschieden.
5. In uitzonderlijke gevallen kan openbaarmaking van andere informatie dan
milieu-informatie voorts achterwege blijven indien openbaarmaking onevenredige
benadeling toebrengt aan een ander belang dan genoemd in het eerste of tweede
lid en het algemeen belang van openbaarheid niet tegen deze benadeling
opweegt. Het bestuursorgaan baseert een beslissing tot achterwege laten van de
openbaarmaking van enige informatie op deze grond ten aanzien van dezelfde
Pagina 8 van 12informatie niet tevens op een van de in het eerste of tweede lid genoemde
Directie Juridische Zaken
gronden.
6. Het openbaar maken van informatie blijft in afwijking van het eerste lid, Ons kenmerk
onderdeel c, in geval van milieu-informatie eveneens achterwege voor zover 2022-0000100703
daardoor het in het eerste lid, onderdeel c, genoemde belang ernstig geschaad
wordt en het algemeen belang van openbaarheid van informatie niet opweegt
tegen deze schade.
7. Het eerste en tweede lid zijn niet van toepassing op milieu-informatie die
betrekking heeft op emissies in het milieu.
Artikel 5.2
1. In geval van een verzoek om informatie uit documenten, opgesteld ten
behoeve van intern beraad, wordt geen informatie verstrekt over daarin
opgenomen persoonlijke beleidsopvattingen. Onder persoonlijke
beleidsopvattingen worden verstaan ambtelijke adviezen, visies, standpunten en
overwegingen ten behoeve van intern beraad, niet zijnde feiten, prognoses,
beleidsalternatieven, de gevolgen van een bepaald beleidsalternatief of
andere onderdelen met een overwegend objectief karakter.
2. Het bestuursorgaan kan over persoonlijke beleidsopvattingen met het oog op
een goede en democratische bestuursvoering informatie verstrekken in niet tot
personen herleidbare vorm. Indien degene die deze opvattingen heeft geuit of
zich erachter heeft gesteld, daarmee heeft ingestemd, kan de informatie in tot
personen herleidbare vorm worden verstrekt.
3. Onverminderd het eerste en tweede lid wordt uit documenten opgesteld ten
behoeve van formele bestuurlijke besluitvorming door een minister, een
commissaris van de Koning, Gedeputeerde Staten, een gedeputeerde, het college
van burgemeester en wethouders, een burgemeester en een wethouder,
informatie verstrekt over persoonlijke beleidsopvattingen in niet tot personen
herleidbare vorm, tenzij het kunnen voeren van intern beraad onevenredig
wordt geschaad.
4. In afwijking van het eerste lid wordt bij milieu-informatie het belang van de
bescherming van de persoonlijke beleidsopvattingen afgewogen tegen het belang
van openbaarmaking. Informatie over persoonlijke beleidsopvattingen kan
worden verstrekt in niet tot personen herleidbare vorm. Indien degene die deze
opvattingen heeft geuit of zich erachter heeft gesteld, daarmee heeft ingestemd,
kan de informatie in tot personen herleidbare vorm worden verstrekt.
Artikel 5.3
Bij een verzoek om informatie die ouder is dan vijf jaar motiveert het
bestuursorgaan bij een weigering van die informatie waarom de in artikel 5.1,
tweede of vijfde lid, of artikel 5.2 bedoelde belangen ondanks het tijdsverloop
zwaarder wegen dan het algemeen belang van openbaarheid.
Pagina 9 van 12Artikel 67 Awr
Directie Juridische Zaken
1. Het is een ieder verboden hetgeen hem uit of in verband met enige
werkzaamheid bij de uitvoering van de belastingwet over de persoon of zaken van Ons kenmerk
een ander blijkt of wordt meegedeeld, verder bekend te maken dan noodzakelijk 2022-0000100703
is voor de uitvoering van de belastingwet of voor de invordering van enige
rijksbelasting als bedoeld in de Invorderingswet 1990 (geheimhoudingsplicht).
2. De geheimhoudingsplicht geldt niet indien:
a. enig wettelijk voorschrift tot de bekendmaking verplicht;
b. bij regeling van Onze Minister is bepaald dat bekendmaking noodzakelijk is
voor de goede vervulling van een publiekrechtelijke taak van een bestuursorgaan;
c. bekendmaking plaatsvindt aan degene op wie de gegevens betrekking hebben
voor zover deze gegevens door of namens hem zijn verstrekt.
3. In andere gevallen dan bedoeld in het tweede lid kan Onze Minister ontheffing
verlenen van de geheimhoudingsplicht.
Pagina 10 van 12Bijlage B – Transponeringstabel Wob-Woo
Directie Juridische Zaken
Uitzonderingsgrond Uitzonderingsgrond in de Wet open Ons kenmerk
in de Wet overheid (artikel/code) 2022-0000100703
openbaarheid van
bestuur
(artikel/code)
1. Eenheid van de Kroon Eenheid van de Kroon (5.1.1.a)
(10.1.a)
2. Veiligheid van de Veiligheid van de Staat (5.1.1.b)
Staat (10.1.b)
3. Vertrouwelijk Vertrouwelijk verstrekte bedrijfs- en
verstrekte bedrijfs- fabricagegegevens (uitgezonderd milieu-
en fabricagegegevens informatie) (5.1.1.c)
(uitgezonderd milieu-
informatie) (10.1.c)
4. Bijzondere 1. Bijzondere persoonsgegevens (5.1.1.d)
persoonsgegevens 2. Nationale identificatienummers (5.1.1.e)
(10.1.d)
5. Internationale Internationale betrekkingen (5.1.2.a)
betrekkingen (10.2.a)
6. I. Economische of Economische of financiële belangen van de
financiële belangen staat (5.1.2.b)
van de staat (10.2.b)
II. Economische of
financiële belangen
van de Staat met een
vertrouwelijk karakter
(milieu-informatie)
(10.5)
7. Opsporing en Opsporing en vervolging van strafbare feiten
vervolging van (5.1.2.c)
strafbare feiten
(10.2.c)
8. Inspectie, controle en Inspectie, controle en toezicht door
toezicht door bestuursorganen (5.1.2.d)
bestuursorganen
(10.2.d)
9. Eerbiediging van de Eerbiediging van de persoonlijke levenssfeer
persoonlijke (5.1.2.e)
levenssfeer (10.2.e)
10. Belang van de Belang van de geadresseerde om als eerste
geadresseerde om als kennis te kunnen nemen (5.1.4)
eerste kennis te
kunnen nemen
(10.2.f)
11. Het voorkomen van 1. Bescherming van andere dan vertrouwelijk
onevenredige aan de overheid verstrekte
bevoordeling of concurrentiegevoelige bedrijfs- en
benadeling (10.2.g) fabricagegegevens (5.1.2.f)
2. De bescherming van het milieu waarop
deze informatie betrekking heeft
(uitgezonderd milieu-informatie) (5.1.2.g)
Pagina 11 van 123. De beveiliging van personen of bedrijven
Directie Juridische Zaken
en het voorkomen van sabotage
(uitgezonderd milieu-informatie) (5.1.2.h) Ons kenmerk
4. Het goed functioneren van de staat (…) of 2022-0000100703
bestuursorganen (5.1.2.i)
12. Het voorkomen van Het voorkomen van onevenredige
onevenredige bevoordeling of benadeling (5.1.5)
bevoordeling of
benadeling
(uitgezonderd milieu-
informatie) (10.2.g)
13. De bescherming van De bescherming van het milieu waarop de
het milieu waarop de informatie betrekking heeft (5.1.2.g)
informatie betrekking
heeft (10.7.a)
14. De beveiliging van De beveiliging van personen of bedrijven en
personen of bedrijven het voorkomen van sabotage (milieu-
en het voorkomen van informatie) (5.1.2.h)
sabotage (milieu-
informatie) (10.7.b)
15. Niet verstrekken van 1. Is er sprake van persoonlijke
persoonlijke beleidsopvattingen in documenten opgesteld
beleidsopvattingen voor formele bestuurlijke besluitvorming?
(11.1) Verstrekken, tenzij het voeren van intern
beraad onevenredig wordt geschaad (5.2.3)
2. Wel verstrekken persoonlijke
beleidsopvatting in het kader van goed en
democratisch bestuur (5.2.2)
3. Niet verstrekken van persoonlijke
beleidsopvattingen (5.2.1)
16. Wel verstrekken Wel verstrekken persoonlijke
persoonlijke beleidsopvatting in het kader van goed en
beleidsopvatting in het democratisch bestuur (5.2.2)
kader van goed en
democratisch bestuur
(11.2)
17. Informatie ouder dan vijf jaar (5.3)
Pagina 12 van 12