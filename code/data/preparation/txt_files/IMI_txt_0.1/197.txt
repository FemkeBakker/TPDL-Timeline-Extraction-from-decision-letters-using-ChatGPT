File id: 197 File title: Besluit_op_Wob-Woo-verzoek_over_rijksmonument_Oude_Vest_73_Leiden.pdf.
3. Zienswijzen
U bent er over geïnformeerd in de brief van 22 maart 2022 dat er een derde-
belanghebbende is bij de openbaarmaking van de documenten en dat deze in de
gelegenheid is gesteld hierover een zienswijze te geven.
De zienswijze van de derde-belanghebbende heb ik in mijn belangenafweging
meegenomen. Zie het onderdeel Overwegingen onder 5.3 van dit besluit.
4. Besluit
Ik besluit (een deel van) de door u gevraagde informatie openbaar te maken. Op
de inventarislijst staat bij de documenten aangegeven dat ze volledig openbaar
worden gemaakt.
Ik besluit een deel van de door u gevraagde informatie niet openbaar te maken.
Per document is op de inventarislijst aangegeven welke uitzonderingsgronden
zijn toegepast.
5. Overwegingen
Als eerste wil ik u wijzen op het volgende. Iedereen heeft het recht om
overheidsinformatie op te kunnen vragen zonder daarbij een reden te hoeven
aangeven. Dit staat in het eerste lid van artikel 1.1. van de Woo. Dit is een
belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. De Woo is
niet van toepassing op informatie die al openbaar is.
Algemene uitgangspunten bij toetsing aan de uitzonderingsgronden
De toetsing aan de uitzonderingsgronden verloopt als volgt. Eerst kijk ik of een
van de uitzonderingsgronden speelt. Dat doe ik meestal per alinea, soms per zin.
Vervolgens kijk ik wat voor soort uitzonderingsgrond het is. Als het een absolute
uitzonderingsgrond is, mag ik de informatie niet verstrekken. Als het een
relatieve uitzonderingsgrond is, moet ik een afweging maken tussen het
algemene belang van openbaarheid en het specifieke belang dat de
uitzonderingsgrond beschermt. Daarbij weegt het belang van openbaarheid
zwaar. Als ik informatie weiger, moet ik goed motiveren waarom ik dat doe. Dat
geldt nog sterker als de informatie ouder dan vijf jaar is. Wanneer het gaat om
informatie waar belangen van anderen bij betrokken zijn, moet ik hen de
mogelijkheid geven om een zienswijze in te dienen. Dit betekent dat zij hun
mening kunnen geven over of de informatie wel of niet openbaar gemaakt moet
worden. Het is uiteindelijk aan mij om te beslissen of ik de informatie openbaar
maak.
In de inventarislijst en op de documenten heb ik opgenomen welke
uitzonderingsgronden van toepassing zijn.
5.1 Eerbiediging persoonlijke levenssfeer
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. Het gaat om
persoonsgegevens die (indirect) te herleiden zijn tot een persoon zoals namen,
e-mailadressen, telefoonnummers en functienamen. Bij bepaalde documenten is
dit het geval.
De namen, e-mailadressen, telefoonnummers etc. heb ik verwijderd uit de
Pagina 2 van 7documenten. Voor zover een rijksmonument in eigendom is van een particulier,
moeten het adres en het rijksmonumentnummer gekwalificeerd worden als een
persoonsgegeven in de zin van de Algemene Verordening Gegevensbescherming,
omdat dit nummer of het adres in combinatie met andere gegevens, die zonder
onevenredige inspanning (tijd en geld) verkrijgbaar zijn, herleidbaar zijn naar
een natuurlijke persoon.
De natuurlijke personen hebben een belang bij niet openbaarmaking vanwege de
inbreuk op hun persoonlijke levenssfeer. Het belang van de eerbiediging van de
persoonlijke levenssfeer dient te worden afgewogen tegen het belang van
openbaarmaking. Bij die afweging dient het uitgangspunt van de Woo:
‘openbaar, tenzij…’ zwaar te wegen.
In de documenten zijn de directe persoonsgegevens verwijderd. Zoals hierboven
aangegeven zijn de gegevens in de documenten wel (indirect) tot een persoon te
herleiden via het adres en het rijksmonumentnummer. Uit de documenten valt te
herleiden dat er geld is uitgegeven aan bepaalde
instandhoudingswerkzaamheden aan een rijksmonument en dat er voor die
werkzaamheden subsidie is ontvangen. Op grond van het adres en/of het
rijksmonumentnummer valt via derde bronnen (bijvoorbeeld het Kadaster)
mogelijk te achterhalen wie de eigenaar is van het rijksmonument en derhalve
het geld heeft uitgegeven en de subsidie heeft ontvangen. Ik acht de inbreuk op
de persoonlijke levenssfeer beperkt.
Daar staat het belang van openbaarmaking tegenover. De documenten bevatten
primair informatie over overheidsgeld wat wordt gegeven voor de
instandhouding van het rijksmonument. Door openbaarmaking van informatie
over besteding van subsidiegelden wordt publieke verantwoording afgelegd. Zo
wordt publieke controle op het gebruik van overheidsmiddelen versterkt en dat
draagt bij aan een optimaal gebruik daarvan.
Ik ben van oordeel dat het belang van openbaarheid zwaarder moet wegen dan
het belang van de eerbiediging van de persoonlijke levenssfeer. Ik acht het
daarbij van belang dat het gaat om verantwoording van subsidiegelden. Voor de
controleerbaarheid van de uitgave van subsidiegelden is het ook nodig een
duiding te geven voor welk monument subsidie is gegeven. Daar staat de
beperkte inbreuk op de persoonlijke levenssfeer tegenover.
5.2 Andere dan vertrouwelijk aan de overheid verstrekte concurrentiegevoelige
bedrijfs- en fabricagegegevens
Op grond van artikel 5.1, tweede lid, aanhef en onder f, van de Woo kan ik geen
informatie openbaar maken wanneer dit de bescherming van
concurrentiegevoelige gegevens schaadt en dit belang zwaarder weegt dan het
belang van openbaarheid. Deze uitzonderingsgrond beschermt
concurrentiegevoelige bedrijfsgegevens/ fabricagegegevens die niet
vertrouwelijk aan de overheid zijn verstrekt. Dit is dus anders dan artikel 5.1,
eerste lid, aanhef en onder c, van de Woo, dat vertrouwelijk verstrekte
informatie beschermt. Ik moet afwegen of het belang van openbaarmaking
opweegt tegen het belang om de bedrijfsgegevens/ fabricagegegevens te
beschermen.
In de offertes staan bedrijfs- en/of fabricagegegevens. Uit deze gegevens
kunnen wetenswaardigheden worden afgeleid met betrekking tot het
fabricageproces of de strategie van de desbetreffende onderneming. Meer
specifiek gaat het om de genoemde bedragen die het bedrijf rekent voor
concrete werkzaamheden. Concurrenten kunnen daar hun voordeel mee doen en
dat is niet wenselijk voor deze onderneming en de partij die de gegevens met de
overheid heeft gedeeld. Ik vind dit belang zwaarder wegen dan het belang van
Pagina 3 van 7openbaarheid. Ik maak deze informatie daarom niet openbaar.
5.3 Zienswijze derde-belanghebbende
Door een derde-belanghebbende is binnen de daarvoor gestelde termijn een
inhoudelijk bezwaar tegen de voorgenomen openbaarmaking naar voren
gebracht.
De derde-belanghebbende voert in de zienswijze aan dat alle betrokken
documenten niet openbaar moeten worden gemaakt op grond van artikel 10,
eerste lid, aanhef en onder e, van de Wob (artikel 5.1, tweede lid, aanhef en
onder e, van de Woo) en artikel 10, tweede lid, aanhef en onder g, van de Wob
(artikel 5.1, vijfde lid, van de Woo) in combinatie met artikel 3:4 van de
Algemene wet bestuursrecht (hierna: Awb). Hieronder behandel ik de
aangedragen argumenten in de zienswijze voor zover ik daar hierboven nog niet
op heb gereageerd.
5.3.1 onevenredige benadeling
Volgens de derde-belanghebbende zal openbaarmaking van de financiële
gegevens en de aard en omvang van de werkzaamheden de rechtspositie van de
derde-belanghebbende benadelen. Daarnaast wordt volgens de derde-
belanghebbende zijn procespositie benadeeld doordat informatie openbaar wordt
die hij niet in de civiele procedure aan de orde wenst te stellen. Ter
onderbouwing wordt verwezen naar jurisprudentie.
Op grond van artikel 5.1, vijfde lid, van de Woo mag ik in uitzonderlijke gevallen
geen informatie openbaar maken als dit iemand onevenredige benadeling
toebrengt en de voorkoming daarvan zwaarder weegt dan het belang van
openbaarheid.
Daarbij is relevant dat het niet enkel zou gaan om ‘benadeling’ maar dat het
moet gaan om zodanig ‘onevenredige benadeling’ dat openbaarmaking
achterwege moet blijven. Tegenover het belang van betrokkene staat namelijk
het in het algemeen zwaarwegende belang van openbaarheid. Ik acht het van
groot belang dat de besteding van overheidsgeld controleerbaar is. Door
openbaarmaking van informatie over een subsidieaanvraag en de verlening van
gelden wordt publieke verantwoording afgelegd. Zo wordt publieke controle op
het gebruik van overheidsmiddelen versterkt en dat draagt bij aan optimale
besteding daarvan.
Volgens de derde-belanghebbende bevatten de documenten informatie over de
kosten van de fundering en de werkzaamheden alsmede informatie over de aard
en omvang van de werkzaamheden. De derde-belanghebbende heeft aangevoerd
dat met name de hoogte van de subsidie gebruikt kan worden in een lopend
juridisch geschil en openbaarmaking hiervan zijn rechtspositie benadeeld. De
financiële gegevens in de offertes zijn op grond van artikel 5.1, tweede lid,
aanhef en onder f, van de Woo verwijderd. Het gaat derhalve nog om de
totaalbedragen uit de subsidieaanvraag alsmede de aard en omvang van de
werkzaamheden. De derde-belanghebbende heeft niet onderbouwd waarom
openbaarmaking van deze gegevens tot een verslechterde rechtspositie zal
leiden, waarom een verslechterde rechtpositie in dit geval tot een onevenredige
benadeling zal leiden en waarom de onevenredige benadeling zwaarder moet
wegen dan het algemene recht op openbaarheid voor een ieder.
Ik ben dan ook van oordeel dat, voor zover het gaat om de totaalbedragen uit de
subsidieaanvraag alsmede de aard en omvang van de werkzaamheden, het
belang van openbaarheid in dit geval zwaarder moet wegen dan het belang van
het voorkomen van eventuele benadeling van betrokkene. Ik acht het daarbij
van belang dat er geen onevenredige benadeling is aangetoond dan wel
Pagina 4 van 7onderbouwd aannemelijk is gemaakt, dat het gaat om werkzaamheden die reeds
zijn afgerond, de subsidie reeds is vastgesteld en dat het hier om
verantwoording van overheidsgelden gaat.
De derde-belanghebbende voert verder aan dat verzoeker een oneerlijk voordeel
verkrijgt in een lopende rechtsprocedure en het gaat om informatie die de derde-
belanghebbende niet in de lopende civiele procedure wil betrekken. De derde-
belanghebbende verwijst hiervoor naar de uitspraak van de Afdeling
Bestuursrechtspraak van de Raad van State van 18 februari 2015.1
Het betreft een omgekeerde redenatie ten opzichte van de onevenredige
benadeling. Ook hier geldt daarom dat de derde-belanghebbende niet heeft
aangetoond dan wel onderbouwd aannemelijk heeft gemaakt dat er een
onevenredige bevoordeling plaats zal vinden. Dat de derde-belanghebbende deze
informatie niet wenst in te brengen en zich daarin gesteund voelt door de
uitspraak van de Afdeling Bestuursrechtspraak van de Raad van State volg ik
niet. In die uitspraak ging het om vertrouwelijk overleg tussen de provincie en
een advocaat waarbij vertrouwelijk standpunten werden gedeeld. De
documenten die in dit besluit voorliggen zijn aan de overheid verstrekt voor het
verkrijgen van een subsidie. Het betreft hier geen vertrouwelijk overgelegde
informatie.
Tot slot voert de derde-belanghebbende aan dat potentiële kopers worden
afgeschrikt door het rapport van Oudewaal en Boogerd omdat zij kunnen denken
dat er het een en ander mankeert aan het pand vanwege de nieuwe fundering.
Openbaarmaking leidt volgens de derde-belanghebbende dan ook tot een
onevenredige benadeling.
Het rapport van Oudewaal en Boogerd is aanleiding geweest om werkzaamheden
aan de fundering uit te voeren. Uit de andere openbaar te maken documenten
blijkt dat de werkzaamheden zijn uitgevoerd en de fundering is hersteld. Deze
documenten geven het rapport context. Het standpunt van de derde-
belanghebbende dat potentiële kopers worden afgeschrikt volg ik dan ook niet.
Ik ben dan ook van oordeel dat het belang van openbaarheid in dit geval
zwaarder moet wegen dan het belang van het voorkomen van eventuele
benadeling van betrokkene mede gelet op het feit dat voldoende context aan het
betreffende rapport wordt gegeven. Ik acht het daarbij van belang dat er geen
onevenredige benadeling door openbaarmaking van het rapport van Oudewaal
en Boogerd is aangetoond dan wel onderbouwd aannemelijk is gemaakt.
Tot slot wordt door de derde-belanghebbende aangedragen dat openbaarmaking
van het rapport Oudewaal en Boogerd een schending van het auteursrecht
oplevert. Uit vaste jurisprudentie is echter af te leiden dat openbaarmaking
prevaleert boven de Auteurswet en dat de openbaarmakingsregeling als een
wettelijke beperking op het auteursrecht kan worden gezien.2
5.3.2 Eerbiediging persoonlijke levenssfeer (vervolg)
De derde-belanghebbende voert aan dat het adres en de foto’s verband houden
met de persoonlijke levenssfeer en direct herleidbaar tot de persoon zijn.
Openbaarmaking van deze gegevens schendt zijn privacy.
1 ECLI:NL:RVS:2022:133, r.o. 9.4.
2 ECLI:NL:RVS:2017:3527
Pagina 5 van 7Voor de overweging met betrekking tot het adres verwijs ik naar overweging 5.1.
De documenten met foto’s van de werkzaamheden bevatten geen
privacygevoelige gegevens. Er zijn geen personen herkenbaar in beeld. De foto’s
betreffen kale ruimtes met werkzaamheden aan de fundering. Op de foto’s zijn
geen beelden van personen te zien en de foto’s bevatten geen informatie over
het interieur en de levenswijze van de derde-belanghebbende. De foto’s zijn
geen persoonsgegevens in de zin van de AVG. Ik volg het standpunt van de
derde-belanghebbende dat er sprake zou zijn van een schending van de privacy
daarom ook niet. Aan een afweging tussen eerbiediging van de persoonlijke
levenssfeer tegenover openbaarheid kom ik dan ook niet toe.
Daarnaast zijn financiële gegevens volgens de derde-belanghebbende gevoelige
persoonsgegevens in de zin van de AVG. Openbaarmaking dient daarom volgens
de derde-belanghebbende achterwege te blijven. De derde-belanghebbende
verwijst naar de website van de Autoriteit Persoonsgegevens. Op deze website
staat:
‘Financiële gegevens zijn gevoelige persoonsgegevens, die veel over iemand
kunnen zeggen. Het is daarom belangrijk dat organisaties als banken en de
Belastingdienst hier zorgvuldig mee omgaan.’
De Autoriteit Persoonsgegevens geeft geen strakke definitie van financiële
gegevens. Financiële gegevens zijn volgens de Autoriteit Persoonsgegevens
bijvoorbeeld gegevens over het inkomen, de schulden van mensen of over
koopgedrag. De openbaar te maken documenten bevatten geen financiële
gegevens die overeen komen met deze voorbeelden. Het gaat in casu om de
kosten voor het herstellen van de fundering. Deze kosten zeggen niets over
het inkomen, de schulden of het koopgedrag van de derde-belanghebbende.
Ik volg de derde-belanghebbende dan ook niet dat het hier gaat om financiële
gegevens en daarmee gevoelige persoonsgegevens. Aan een afweging tussen
eerbiediging van de persoonlijke levenssfeer tegenover openbaarheid kom ik dan
ook niet toe.
5.3.3 Misbruik van recht
Volgens de derde-belanghebbende dient rekening gehouden te worden met zijn
procesbelang en de deugdelijke rechtsbescherming. Volgens de derde-
belanghebbende zou daarom getoetst moeten worden of er geen sprake is van
misbruik van recht.
De bevoegdheid tot het buiten behandeling laten van een verzoek vanwege
misbruik van recht is neergelegd in artikel 4.6 van de Woo. Als een verzoeker de
Woo gebruikt voor een kennelijk evident ander doel dan het verkrijgen van
informatie, kan besloten worden om het verzoek buiten behandeling te laten. Het
gaat er dan om dat een verzoeker een ander motief heeft dan het verkrijgen van
informatie. Het enkele feit dat een verzoeker een geschil heeft (al dan niet met
het bestuursorgaan), is nog geen grond om aan te nemen dat sprake is van
misbruik.
Meer in het algemeen volgt uit de rechtspraak (zoals ontwikkeld onder de Wet
openbaarheid van bestuur) dat niet snel kan worden aangenomen dat sprake is
van misbruik van het recht op toegang tot informatie.3
3 ECLI:NL:RVS:2021:2170
Pagina 6 van 7Bijlage 1 – Relevante artikelen uit de Woo
Artikel 4.1
1 Eenieder kan een verzoek om publieke informatie richten tot een
bestuursorgaan of een onder verantwoordelijkheid van een
bestuursorgaan werkzame instelling, dienst of bedrijf. In het laatste geval
beslist het verantwoordelijke bestuursorgaan op het verzoek.
2 Een verzoek kan mondeling of schriftelijk worden ingediend en kan
elektronisch worden verzonden op de door het bestuursorgaan
aangegeven wijze.
3 De verzoeker behoeft bij zijn verzoek geen belang te stellen.
4 De verzoeker vermeldt bij zijn verzoek de aangelegenheid of het daarop
betrekking hebbende document, waarover hij informatie wenst te
ontvangen.
5 Indien een verzoek te algemeen geformuleerd is, verzoekt het
bestuursorgaan binnen twee weken na ontvangst van het verzoek de
verzoeker om het verzoek te preciseren en is het de verzoeker daarbij
behulpzaam.
6 Het bestuursorgaan kan besluiten een verzoek niet te behandelen, indien
de verzoeker niet meewerkt aan een verzoek tot precisering als bedoeld
het vijfde lid. In afwijking van artikel 4:5, vierde lid, van de Algemene wet
bestuursrecht wordt het besluit om het verzoek niet te behandelen aan de
verzoeker bekendgemaakt binnen twee weken nadat het verzoek is
gepreciseerd of nadat de daarvoor gestelde termijn ongebruikt is
verstreken.
7 Een verzoek om informatie wordt ingewilligd met inachtneming van het
bepaalde in hoofdstuk 5.
Artikel 4.4
1 Het bestuursorgaan beslist op het verzoek om informatie zo spoedig
mogelijk, doch uiterlijk binnen vier weken gerekend vanaf de dag na die
waarop het verzoek is ontvangen.
2 Het bestuursorgaan kan de beslissing voor ten hoogste twee weken
verdagen, indien de omvang of de gecompliceerdheid van de informatie
een verlenging rechtvaardigt. Van de verdaging wordt voor de afloop van
de eerste termijn schriftelijk gemotiveerd mededeling gedaan aan de
verzoeker.
3 Onverminderd artikel 4:15 van de Algemene wet bestuursrecht wordt de
termijn voor het geven van een beschikking opgeschort gerekend vanaf
de dag na die waarop het bestuursorgaan de verzoeker meedeelt dat
toepassing is gegeven aan artikel 4:8 van de Algemene wet
bestuursrecht, tot en met de dag waarop door de belanghebbende of
belanghebbenden een zienswijze naar voren is gebracht of de daarvoor
gestelde termijn ongebruikt is verstreken.
4 Indien de opschorting, bedoeld in het derde lid, eindigt, doet het
bestuursorgaan daarvan zo spoedig mogelijk mededeling aan de
verzoeker, onder vermelding van de termijn binnen welke de beschikking
alsnog moet worden gegeven.
5 Indien het bestuursorgaan heeft besloten informatie te verstrekken, wordt
de informatie verstrekt tegelijk met de bekendmaking van het besluit,
tenzij naar verwachting een belanghebbende bezwaar daartegen heeft, in
welk geval de informatie wordt verstrekt twee weken nadat de beslissing
is bekendgemaakt. Indien wordt verzocht om een voorlopige voorziening
als bedoeld in artikel 8:81 van de Algemene wet bestuursrecht, wordt deopenbaarmaking opgeschort totdat de voorzieningenrechter uitspraak
heeft gedaan of het verzoek is ingetrokken.
6 Indien het bestuursorgaan heeft besloten informatie te verstrekken die
rechtstreeks betrekking heeft op een derde of die van een derde
afkomstig is, deelt het bestuursorgaan dit besluit gelijktijdig mede aan
deze derde.
Artikel 4.5
1 Het bestuursorgaan verstrekt de informatie in de door verzoeker
verzochte vorm of, indien dit redelijkerwijs niet gevergd kan worden, met
inachtneming van het bepaalde in artikel 2.4, derde lid.
2 Indien de informatie reeds in een voor de verzoeker gemakkelijk
toegankelijke vorm voor het publiek beschikbaar is, wijst het
bestuursorgaan de verzoeker daarop.
Artikel 5.1
1 Het openbaar maken van informatie ingevolge deze wet blijft achterwege
voor zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft die door natuurlijke
personen of rechtspersonen vertrouwelijk aan de overheid zijn
meegedeeld;
d. persoonsgegevens betreft als bedoeld in paragraaf 3.1
onderscheidenlijk paragraaf 3.2 van de Uitvoeringswet Algemene
verordening gegevensbescherming, tenzij de betrokkene
uitdrukkelijk toestemming heeft gegeven voor de openbaarmaking
van deze persoonsgegevens of deze persoonsgegevens kennelijk
door de betrokkene openbaar zijn gemaakt;
e. nummers betreft die dienen ter identificatie van personen die bij
wet of algemene maatregel van bestuur zijn voorgeschreven als
bedoeld in artikel 46 van de Uitvoeringswet Algemene verordening
gegevensbescherming, tenzij de verstrekking kennelijk geen
inbreuk op de levenssfeer maakt.
2 Het openbaar maken van informatie blijft eveneens achterwege voor
zover het belang daarvan niet opweegt tegen de volgende belangen:
a. de betrekkingen van Nederland met andere landen en staten en
met internationale organisaties;
b. de economische of financiële belangen van de Staat, andere
publiekrechtelijke lichamen of bestuursorganen, in geval van
milieu-informatie slechts voor zover de informatie betrekking
heeft op handelingen met een vertrouwelijk karakter;
c. de opsporing en vervolging van strafbare feiten;
d. de inspectie, controle en toezicht door bestuursorganen;
e. de eerbiediging van de persoonlijke levenssfeer;
f. de bescherming van andere dan in het eerste lid, onderdeel c,
genoemde concurrentiegevoelige bedrijfs- en
fabricagegegevensgegevens;
g. de bescherming van het milieu waarop deze informatie betrekking
heeft;
h. de beveiliging van personen en bedrijven en het voorkomen van
sabotage;
Pagina 2 van 3i. het goed functioneren van de Staat, andere publiekrechtelijke
lichamen of bestuursorganen.
3 Indien een verzoek tot openbaarmaking op een van de in het tweede lid
genoemde gronden wordt afgewezen, bevat het besluit hiervoor een
uitdrukkelijke motivering.
4 Openbaarmaking kan tijdelijk achterwege blijven, indien het belang van
de geadresseerde van de informatie om als eerste kennis te nemen van
de informatie dit kennelijk vereist. Het bestuursorgaan doet mededeling
aan de verzoeker van de termijn waarbinnen de openbaarmaking alsnog
zal geschieden.
5 In uitzonderlijke gevallen kan openbaarmaking van andere informatie dan
milieu-informatie voorts achterwege blijven indien openbaarmaking
onevenredige benadeling toebrengt aan een ander belang dan genoemd in
het eerste of tweede lid en het algemeen belang van openbaarheid niet
tegen deze benadeling opweegt. Het bestuursorgaan baseert een
beslissing tot achterwege laten van de openbaarmaking van enige
informatie op deze grond ten aanzien van dezelfde informatie niet tevens
op een van de in het eerste of tweede lid genoemde gronden.
6 Het openbaar maken van informatie blijft in afwijking van het eerste lid,
onderdeel c, in geval van milieu-informatie eveneens achterwege voor
zover daardoor het in het eerste lid, onderdeel c, genoemde belang
ernstig geschaad wordt en het algemeen belang van openbaarheid van
informatie niet opweegt tegen deze schade.
7 Het eerste en tweede lid zijn niet van toepassing op milieu-informatie die
betrekking heeft op emissies in het milieu.
Pagina 3 van 3Bijlage 2 - Inventarislijst
Nr. Document Datum Beoordeling WOB Afzender Ontvanger
artikel 5.1, tweede lid, aanhef
1 Aanvraag subsidie woonhuis-rijksmonument 4-3-2020 Behoudens persoonsgegevens openbaar en onder e, van de Woo particuliere eigenaar RCE
2 Factuur en berekeningen belasting fundering 4-3-2020 Openbaar particuliere eigenaar RCE
artikel 5.1, tweede lid, aanhef
3 Omgevingsvergunning 4-3-2020 Behoudens persoonsgegevens openbaar en onder e, van de Woo particuliere eigenaar RCE
4 Werkomschrijving restauratie/renovatie 4-3-2020 Openbaar particuliere eigenaar RCE
5 Toelichting aanvraag 4-3-2020 Openbaar particuliere eigenaar RCE
artikel 5.1, tweede lid, aanhef
en onder e, van de Woo;
Behoudens persoonsgegevens en artikel 5.1, tweede lid, aanhef
6 Facturen bouwbedrijf 4-3-2020 bedrijfs/fabricagegegevens openbaar en onder f, van de Woo particuliere eigenaar RCE
Reeds openbaar, te raadplegen op de
7 Kadastraal bericht, kadastrale informatie over het pand 4-3-2020 website van het Kadaster
artikel 5.1, tweede lid, aanhef
8 Besluit tot subsidieverlening 9-7-2020 Behoudens persoonsgegevens openbaar en onder e, van de Woo RCE particuliere eigenaar