File id: 487 File title: woo-imvo-besluit.pdf.
MinisvtaEencr oineo mZiaskcehne
enK limaat
> RetouraPdorsetsb2 u0s4 0215 0E0K D enH aag
Directoraat-generaal
Bedrijfs&l Ienvneonv atie
DirectTioep secteonr en
Industriebeleid
Peer- mail:
Bezoekadres
.2..e
Bezuiden ho7u3t seweg
259A4C D enH aag
Postadres
Postb2u0s4 01
250E0K D enH aag
Overheidtsiifdiecnatienr
00000001003214369000
T 0703 798 91(1a lgemeen)
F 0703 786 10(0al gemeen)
www.rijksovezrkh eid.nl/e
Datum1 3s eptem2b0e2r2
Behandedlodo r
BetreWfto ob esliunizta ckoen tacttuesns EeZnK e nV NO/NCmW. b.ItM.V O
C512;0
(periookdteo b2e0r2 -0j un2i0 22) @minezk.nl
-----
Geacht5e: .1e. Onsk enmerk
DGBI-T/O2 P2 416263
Inu wv erzoveakn1 4j un2i0 22d,o omri ojn tvanogped ne zeldfadgeh, e eufm ti j
gevraaigndf ormoapteineb ataemr a keonv edro cumenwtaeanr ovheert Bijlage(n)
MinistvearnEi ceo nomiZsackheeen n K limabaets chiinkzta ke: 3
• contacmteetVn N O/NCwWa arboipej n igmea nideerE uropweeste
CorporSautset ainaDbuieDl iiltiyg aenndcA em endiDnigr ec(tCiSvDeD D)
ind ep erio1do ek tob2e0r2 t0o etn m et1 4j un2i0 2b2e sproikse;n
• elkveo rvma nc ontamecttV NO/NCwWa arbdieRj e gulaStcourtyiB noyd y
isb esproiknde enp erio1do ek tob2e0r2 t0o etn m et1 4j un2i0 22;
• elkveo rvma ni ntecronn tawcata rbdieRj e gulaStcorruyt Biondyiy s
besproiknde enp erio1do ek tob2e0r2 t0o etn m et1 4j un2i0 22.
Op4 j u2l0i2 h2e euftb eriocnhttv andgaetunw v erzoiengk o edoer dies
ontvangen.
Wettelkiajdke r
Ikb ehanudwev le rzoaeleks e nv erzooepgk r onvda nd eW eto peonv erheid
(WooD)e.r elevaanrttiek euliedtne W ook unutv indiennb ijl1ab giedj e zber ief.
Inventaridsoactuimee nten
Opb asviasn u wv erzoheekbi kg ezocihndt e d igitaarlchei efsyesnte e-mmeani l
inboxveannd eb idje zaea ngelegenheid betrokkBeidnje zmee dewerkers.
inventarziisj3an3dt oiceu meanatn getroDffeezdneo. c umenztiejgnne noemidn
dei nventariins lbiij2js bltia jg e dezeI ndb erziee fbw.ro iredvfta nanfuv erwezen
naadre n ummerospd ei nventarziosdlavitoj osurtd ,u ideilswi ajtik k p er
documehnetbb esloetnew na aroimkd ihte bb esloten.
Reedosp enbadroec umenten
DeW ooi sn ievta nt oepasospid nogc umendtieaenl o penbazairjE ne.na antal
documenitsre ene dosp enbaeansr t aoaptd ei nventarailzssol diajnsitg
aangemeOrpkd te.i nventarsitsaolaoitkja satn gegewvaeanur d ezdeo cumenten
kunvti nden.
Pagi1nv aa n8Directoraat-generaal
Bedrijfsleven & Innovatie
Directie Topsectoren en
Industriebeleid
Zienswijzen
Ik heb de betrokken derde belanghebbenden in de gelegenheid gesteld om hun DGBI-TOP / 22416263
zienswijze te geven op de door mij voorgenomen openbaarmaking van de door u
gevraagde informatie.
De belanghebbenden hebben geen bezwaren kenbaar gemaakt tegen de
openbaarmaking van de informatie die met dit besluit openbaar wordt gemaakt.
Besluit
Ik besluit een deel van de door u gevraagde informatie niet openbaar te maken.
Per document is op de inventarislijst aangegeven welke uitzonderingsgronden zijn
toegepast. Ook in de documenten wordt aan de hand van een code duidelijk
gemaakt op welke grond de informatie is geweigerd. Onder het kopje
‘Overwegingen’ licht ik dit nader toe.
De inventarislijst maakt integraal onderdeel uit van het besluit.
Overwegingen
Als eerste wil ik u wijzen op het volgende.
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in artikel 1.1 van de Woo. Dit is
een belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder.
De toetsing aan de uitzonderingsgronden verloopt als volgt. Eerst kijk ik of een
van de uitzonderingsgronden speelt. Dat doe ik meestal per alinea, soms per zin.
Vervolgens kijk ik wat voor soort uitzonderingsgrond het is. Als het een absolute
uitzonderingsgrond is, mag ik de informatie niet verstrekken. Als het een relatieve
uitzonderingsgrond is, moet ik een afweging maken tussen het algemene belang
van openbaarheid en het specifieke belang dat de uitzonderingsgrond beschermt.
Daarbij weegt het belang van openbaarheid zwaar. Als ik informatie weiger, moet
ik goed motiveren waarom ik dat doe.
Wanneer het gaat om informatie waar belangen van anderen bij betrokken zijn,
moet ik hen de mogelijkheid geven om een zienswijze in te dienen. Dit betekent
dat zij hun mening kunnen geven over of de informatie wel of niet openbaar
gemaakt moet worden. Het is uiteindelijk aan mij om te beslissen of ik de
informatie openbaar maak.
In de inventarislijst en op de documenten heb ik opgenomen welke
uitzonderingsgronden van toepassing zijn.
Pagina 2 van 8Directoraat-generaal
Bedrijfsleven & Innovatie
Directie Topsectoren en
Industriebeleid
De eerbiediging van de persoonlijke levenssfeer
Op grond van artikel 5.1, tweede lid, aanhef en onder e, van de Woo kan ik geen DGBI-TOP / 22416263
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. Het gaat om
persoonsgegevens die (indirect) te herleiden zijn tot een persoon zoals namen, e-
mailadressen, telefoonnummers en functienamen. In de documenten, waarbij in
de inventarislijst, in de kolom “Woo”, 5.1.2.e staat vermeld, staan
persoonsgegevens, zoals namen, e-mailadressen, functienamen en
telefoonnummers. Ik vind het in dit geval belangrijk dat de identiteit van
betrokkene niet bekend wordt omdat dit zijn of haar privacy kan schenden. Dat
vind ik niet wenselijk. Daarom maak ik deze persoonsgegevens niet openbaar.
Persoonlijke beleidsopvattingen in een document voor intern beraad
Uitgangspunt van de Woo is dat overheidsinformatie openbaar is. Dit geldt in
principe ook voor documenten opgesteld voor intern beraad. Intern beraad is het
overleg tussen ambtenaren binnen een bestuursorgaan, of binnen een kring van
bestuursorganen die gezamenlijk verantwoordelijk zijn voor een bestuurlijke
aangelegenheid. Documenten die bestemd zijn voor intern beraad kunnen
persoonlijke beleidsopvattingen bevatten. Dat is hier ook het geval. Ten aanzien
van de openbaarmaking van deze persoonlijke beleidsopvattingen geldt het
volgende. Op grond van artikel 5.2, eerste lid, van de Woo worden persoonlijke
beleidsopvattingen in documenten die bestemd zijn voor intern beraad niet
openbaar gemaakt. Persoonlijke beleidsopvattingen zijn ambtelijke adviezen,
meningen, visies, standpunten en overwegingen ten behoeve van intern beraad.
Persoonlijke beleidsopvattingen zijn niet: feiten, prognoses, beleidsalternatieven,
de gevolgen van een bepaald beleidsalternatief of andere onderdelen met een
overwegend objectief karakter.
Op grond van artikel 5.2, tweede lid, van de Woo kan ik besluiten informatie te
geven over persoonlijke beleidsopvattingen als ik dat in het belang acht van een
goede en democratische bestuursvoering. Deze informatie wordt dan gegeven in
geanonimiseerde vorm, tenzij degenen die deze opvattingen hebben geuit of
hiermee hebben ingestemd vinden dat de informatie wel herleidbaar is tot hen. Ik
acht het in dit geval in het belang van een goede en democratische
bestuursvoering om de persoonlijke beleidsopvattingen in diverse documenten
toch openbaar te maken. Daarbij overweeg ik dat openbaarmaking van de
persoonlijke beleidsopvattingen die in de stukken staan, geen negatieve
consequenties heeft.
Voor enkele documenten is dat echter wel het geval. Ik motiveer dat per
document als volgt:
 In document 8 staat een opmerking in een adviesnota die inzicht geeft in
de internationale onderhandelingspositie van het ministerie van
Economische Zaken en Klimaat. Openbaarmaking zou deze (lopende)
onderhandeling bemoeilijken.
 In document 11 staat een persoonlijke appreciatie van een lopend
stakeholdersoverleg. Ik acht het van belang dat appreciaties met deze
inhoud kunnen worden gedaan zonder dat ze openbaar worden gemaakt.
De opmerking is bij de gratie van vertrouwelijkheid gegeven en was
Pagina 3 van 8Directoraat-generaal
Bedrijfsleven & Innovatie
Directie Topsectoren en
Industriebeleid
relevant voor het besluitvormingsproces. Ik kan dit niet nader toelichten
zonder inzicht te geven in wat ik aan de openbaarheid wens te DGBI-TOP / 22416263
onthouden.
 In document 13 staan appreciaties over hoe individuele bewindspersonen
denken over het betrokken onderhandelingsproces. Openbaarmaking van
deze appreciatie zou het onderhandelingsproces kunnen schaden. Ik acht
het niet in het belang van een goede en democratische bestuursvoering
om dergelijke opmerkingen in dit stadium openbaar te maken.
Wijze van openbaarmaking en publicatie
De documenten worden naar u gemaild.
Dit besluit en de documenten die voor iedereen (gedeeltelijk) openbaar worden,
worden op www.rijksoverheid.nl gepubliceerd.
Een kopie van dit besluit verzend ik naar belanghebbenden.
Vragen
Als u vragen heeft over de afhandeling van uw verzoek, dan kunt u contact
opnemen met de behandelaar van uw verzoek. De contactgegevens vindt u
rechtsboven op deze brief.
De Minister van Economische Zaken en Klimaat,
namens deze:
5.1.2.e
Michiel Sweers 5.1.2.e
Plaatsvervangend directeur-generaal Bedrijfsleven en Innovatie
Een belanghebbende die bezwaar heeft tegen de weigering om informatie openbaar te
maken kan binnen zes weken na de dag waarop dit is bekend gemaakt een bezwaarschrift
indienen. Het bezwaarschrift moet door de indiener zijn ondertekend en bevat ten minste
zijn naam en adres, de dagtekening, een omschrijving van het besluit waartegen het
bezwaar is gericht en de gronden waarop het bezwaar rust. Dit bezwaarschrift moet worden
gericht aan: de Minister van Economische Zaken en Klimaat, directie Wetgeving en
Juridische Zaken, Postbus 20401, 2500 EK ’s-Gravenhage. Dit besluit is verzonden op de in
de aanhef vermelde datum.
Pagina 4 van 8Directoraat-generaal
Bedrijfsleven & Innovatie
Directie Topsectoren en
Industriebeleid
Bijlage 1 – Relevante artikelen uit de Woo
DGBI-TOP / 22416263
Artikel 1.1 Recht op toegang
Eenieder heeft recht op toegang tot publieke informatie zonder daartoe een
belang te hoeven stellen, behoudens bij deze wet gestelde beperkingen.
Artikel 2.1 Begripsbepalingen
In deze wet en de daarop berustende bepalingen wordt verstaan onder:
- document: een door een orgaan, persoon of college als bedoeld in artikel
2.2, eerste lid, opgemaakt of ontvangen schriftelijk stuk of ander geheel
van vastgelegde gegevens dat naar zijn aard verband houdt met de
publieke taak van dat orgaan, die persoon of dat college;
- milieu-informatie: hetgeen daaronder wordt verstaan in artikel 19.1a van
de Wet milieubeheer;
- Onze Minister: Onze Minister van Binnenlandse Zaken en
Koninkrijksrelaties;
- publieke informatie: informatie neergelegd in documenten die berusten bij
een orgaan, persoon of college als bedoeld in artikel 2.2, eerste lid, of
informatie die krachtens artikel 2.3 door een bestuursorgaan kan worden
gevorderd.
Artikel 4.1 Verzoek
1. Eenieder kan een verzoek om publieke informatie richten tot een
bestuursorgaan of een onder verantwoordelijkheid van een
bestuursorgaan werkzame instelling, dienst of bedrijf. In het laatste geval
beslist het verantwoordelijke bestuursorgaan op het verzoek.
2. Een verzoek kan mondeling of schriftelijk worden ingediend en kan
elektronisch worden verzonden op de door het bestuursorgaan
aangegeven wijze.
3. De verzoeker behoeft bij zijn verzoek geen belang te stellen.
4. De verzoeker vermeldt bij zijn verzoek de aangelegenheid of het daarop
betrekking hebbende document, waarover hij informatie wenst te
ontvangen.
5. Indien een verzoek te algemeen geformuleerd is, verzoekt het
bestuursorgaan binnen twee weken na ontvangst van het verzoek de
verzoeker om het verzoek te preciseren en is het de verzoeker daarbij
behulpzaam.
6. Het bestuursorgaan kan besluiten een verzoek niet te behandelen, indien
de verzoeker niet meewerkt aan een verzoek tot precisering als bedoeld
het vijfde lid. In afwijking van artikel 4:5, vierde lid, van de Algemene wet
bestuursrecht wordt het besluit om het verzoek niet te behandelen aan de
verzoeker bekendgemaakt binnen twee weken nadat het verzoek is
gepreciseerd of nadat de daarvoor gestelde termijn ongebruikt is
verstreken.
7. Een verzoek om informatie wordt ingewilligd met inachtneming van het
bepaalde in hoofdstuk 5.
Pagina 5 van 8Directoraat-generaal
Bedrijfsleven & Innovatie
Directie Topsectoren en
Industriebeleid
Artikel 4.2 Doorverwijzing DGBI-TOP / 22416263
1. Voor zover het verzoek betrekking heeft op informatie die berust bij een
ander bestuursorgaan dan dat waarbij het verzoek is ingediend, wordt de
verzoeker zo nodig naar dat bestuursorgaan verwezen. Is het verzoek
schriftelijk gedaan, dan wordt het voor zover betrekking hebbend op
informatie die bij een ander bestuursorgaan berust, onverwijld
doorgezonden aan dat bestuursorgaan, onder mededeling van de
doorzending aan de verzoeker.
2. Indien het verzoek betrekking heeft op informatie die op grond van enig
wettelijk voorschrift bij het bestuursorgaan had behoren te berusten,
vordert het bestuursorgaan de gevraagde informatie van degene die over
de informatie beschikt. Degene die over de gevraagde informatie beschikt,
verstrekt deze per omgaande aan het bestuursorgaan.
3. Voor zover een verzoek als bedoeld in artikel 4.1, eerste lid, dat is gericht
aan een der Kamers of de verenigde vergadering der Staten-Generaal,
betrekking heeft op informatie die door de regering vertrouwelijk aan de
Staten-Generaal is verstrekt, zendt de Kamer of de verenigde vergadering
het verzoek ter behandeling door aan Onze Minister of Onze Ministers die
deze informatie vertrouwelijk heeft of hebben verstrekt.
Artikel 5.1 Uitzonderingen
1. Het openbaar maken van informatie ingevolge deze wet blijft achterwege
voor zover dit:
a) de eenheid van de Kroon in gevaar zou kunnen brengen;
b) de veiligheid van de Staat zou kunnen schaden;
c) bedrijfs- en fabricagegegevens betreft die door natuurlijke personen of
rechtspersonen vertrouwelijk aan de overheid zijn meegedeeld;
d) persoonsgegevens betreft als bedoeld in paragraaf 3.1 onderscheidenlijk
paragraaf 3.2 van de Uitvoeringswet Algemene verordening
gegevensbescherming, tenzij de betrokkene uitdrukkelijk toestemming
heeft gegeven voor de openbaarmaking van deze persoonsgegevens of
deze persoonsgegevens kennelijk door de betrokkene openbaar zijn
gemaakt;
e) nummers betreft die dienen ter identificatie van personen die bij wet of
algemene maatregel van bestuur zijn voorgeschreven als bedoeld in
artikel 46 van de Uitvoeringswet Algemene verordening
gegevensbescherming, tenzij de verstrekking kennelijk geen inbreuk op
de levenssfeer maakt.
2. Het openbaar maken van informatie blijft eveneens achterwege
voor zover het belang daarvan niet opweegt tegen de volgende belangen:
a) de betrekkingen van Nederland met andere landen en staten en met
internationale organisaties;
b) de economische of financiële belangen van de Staat, andere
publiekrechtelijke lichamen of bestuursorganen, in geval van milieu-
informatie slechts voor zover de informatie betrekking heeft op
handelingen met een vertrouwelijk karakter;
Pagina 6 van 8Directoraat-generaal
Bedrijfsleven & Innovatie
Directie Topsectoren en
Industriebeleid
c) de opsporing en vervolging van strafbare feiten;
d) de inspectie, controle en toezicht door bestuursorganen; DGBI-TOP / 22416263
e) de eerbiediging van de persoonlijke levenssfeer;
f) de bescherming van andere dan in het eerste lid, onderdeel c, genoemde
concurrentiegevoelige bedrijfs- en fabricagegegevens;
g) de bescherming van het milieu waarop deze informatie betrekking heeft;
h) de beveiliging van personen en bedrijven en het voorkomen van
sabotage;
i) het goed functioneren van de Staat, andere publiekrechtelijke lichamen of
bestuursorganen.
3. Indien een verzoek tot openbaarmaking op een van de in het
tweede lid genoemde gronden wordt afgewezen, bevat het besluit hiervoor
een uitdrukkelijke motivering.
4. Openbaarmaking kan tijdelijk achterwege blijven, indien het belang van de
geadresseerde van de informatie om als eerste kennis te nemen van de
informatie dit kennelijk vereist. Het bestuursorgaan doet mededeling aan
de verzoeker van de termijn waarbinnen de openbaarmaking alsnog zal
geschieden.
5. In uitzonderlijke gevallen kan openbaarmaking van andere informatie dan
milieu-informatie voorts achterwege blijven indien openbaarmaking
onevenredige benadeling toebrengt aan een ander belang dan genoemd in
het eerste of tweede lid en het algemeen belang van openbaarheid niet
tegen deze benadeling opweegt. Het bestuursorgaan baseert een
beslissing tot achterwege laten van de openbaarmaking van enige
informatie op deze grond ten aanzien van dezelfde informatie niet tevens
op een van de in het eerste of tweede lid genoemde gronden.
6. Het openbaar maken van informatie blijft in afwijking van het eerste lid,
onderdeel c, in geval van milieu-informatie eveneens achterwege voor
zover daardoor het in het eerste lid, onderdeel c, genoemde belang ernstig
geschaad wordt en het algemeen belang van openbaarheid van informatie
niet opweegt tegen deze schade.
7. Het eerste en tweede lid zijn niet van toepassing op milieu-informatie die
betrekking heeft op emissies in het milieu.
Artikel 5.2 Persoonlijke beleidsopvattingen
1. In geval van een verzoek om informatie uit documenten, opgesteld ten
behoeve van intern beraad, wordt geen informatie verstrekt over daarin
opgenomen persoonlijke beleidsopvattingen. Onder persoonlijke
beleidsopvattingen worden verstaan ambtelijke adviezen, visies,
standpunten en overwegingen ten behoeve van intern beraad, niet zijnde
feiten, prognoses, beleidsalternatieven, de gevolgen van een bepaald
beleidsalternatief of andere onderdelen met een overwegend objectief
karakter.
2. Het bestuursorgaan kan over persoonlijke beleidsopvattingen met het oog
op een goede en democratische bestuursvoering informatie verstrekken in
niet tot personen herleidbare vorm. Indien degene die deze opvattingen
heeft geuit of zich erachter heeft gesteld, daarmee heeft ingestemd, kan
de informatie in tot personen herleidbare vorm worden verstrekt.
Pagina 7 van 8Directoraat-generaal
Bedrijfsleven & Innovatie
Directie Topsectoren en
Industriebeleid
3. Onverminderd het eerste en tweede lid wordt uit documenten opgesteld
ten behoeve van formele bestuurlijke besluitvorming door een minister, DGBI-TOP / 22416263
een commissaris van de Koning, Gedeputeerde Staten, een gedeputeerde,
het college van burgemeester en wethouders, een burgemeester en een
wethouder, informatie verstrekt over persoonlijke beleidsopvattingen in
niet tot personen herleidbare vorm, tenzij het kunnen voeren van intern
beraad onevenredig wordt geschaad.
4. In afwijking van het eerste lid wordt bij milieu-informatie het belang van
de bescherming van de persoonlijke beleidsopvattingen afgewogen tegen
het belang van openbaarmaking. Informatie over persoonlijke
beleidsopvattingen kan worden verstrekt in niet tot personen herleidbare
vorm. Indien degene die deze opvattingen heeft geuit of zich erachter
heeft gesteld, daarmee heeft ingestemd, kan de informatie in tot personen
herleidbare vorm worden verstrekt.
Pagina 8 van 8