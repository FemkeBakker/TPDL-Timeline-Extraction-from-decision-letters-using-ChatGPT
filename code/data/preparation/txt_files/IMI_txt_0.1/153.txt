File id: 153 File title: Besluit_op_Wob-verzoek_inzake_de_detachering_van_de_SG.pdf.
> Retouradres Postbus 20201 2500 EE Den Haag
Directie Juridische Zaken
Korte Voorhout 7
2511 CW Den Haag
Postbus 20201
2500 EE Den Haag
www.rijksoverheid.nl
Inlichtingen
wobverzoekendjz@minfin.nl
www.minfin.nl
Ons kenmerk
2021-0000227081
Uw brief (kenmerk)
Per e-mail aan: 18 augustus 2021
Datum 7 maart 2022
Betreft Beslissing op uw Wob-verzoek
Geachte,
In uw brief van 18 augustus 2021, ontvangen op 19 augustus 2021, heeft u met
een beroep op de Wet openbaarheid van bestuur (hierna: Wob) verzocht om
informatie over de detachering van de secretaris-generaal (hierna: SG). U heeft
uw Wob-verzoek op 18 augustus 2021 tevens via de mail ingediend.
U vraagt om kopieën van en subsidiair inzage in documenten en communicatie bij
of onder mij aanwezig inzake de detachering van de SG van het ministerie van
Financiën bij het ministerie van Volksgezondheid, Welzijn en Sport (hierna: VWS)
voor het tijdvak februari 2020 tot en met 18 augustus 2021.
De ontvangst van uw verzoek heb ik u schriftelijk bevestigd bij brief van 23
augustus 2021, met kenmerk nummer 2021-0000169679. In de brief is de
beslistermijn met vier weken verdaagd tot 13 oktober 2021.
In uw brief van 3 november 2021, ontvangen op 5 november 2021, stelt u mij in
gebreke wegens het niet tijdig beslissen op uw Wob-verzoek. Met een
medewerker van mijn ministerie zijn op 3 november 2021 nieuwe afspraken met
u over de behandeling van uw Wob-verzoek gemaakt. Tijdens dit gesprek is
afgesproken om uw Wob-verzoek voor het kerstreces af te ronden.
Het is helaas niet gelukt om binnen de wettelijke termijn op uw Wob-verzoek te
beslissen. Hiervoor bied ik u mijn excuses aan.
Besluit
Ik besluit de door u gevraagde informatie deels openbaar te maken. Ik licht mijn
besluit hieronder toe.
Inventarisatie documenten
Op basis van uw verzoek zijn er 4 documenten aangetroffen. Deze documenten
zijn opgenomen in een inventarislijst, zie hiertoe bijlage B.
Buiten reikwijdte verzoek of dubbel
Een aantal documenten bevat passages die over andere onderwerpen gaan dan
de hierboven genoemde onderwerpen van uw verzoek. Deze passages vallen
Pagina 1 van 4inhoudelijk niet binnen de reikwijdte van uw verzoek. Om die reden heb ik de
Directie Juridische Zaken
passages onleesbaar gemaakt onder van vermelding van ‘buiten verzoek’. Dit is
eveneens in de inventarislijst aangegeven. Ons kenmerk
Wanneer pagina’s geheel buiten het verzoek vallen of dubbel zijn, worden deze 2021-0000227081
geheel uit de set met documenten gehaald. Wanneer dit het geval is, is dit
eveneens aangegeven in het document ‘Bijlage C – openbaar te maken
documenten’.
Derde-belanghebbende
Bij de openbaarmaking van documenten 3 en 4 speelt het belang van een derde
een rol. Deze derde-belanghebbende is vooraf gevraagd om zijn mening te geven
over de voorgenomen wijze van openbaarmaking van de documenten. De derde-
belanghebbende stemt in met openbaarmaking van de gevraagde informatie met
uitzondering van de gegevens die de persoonlijke levenssfeer raken. Ik volg deze
zienswijze.
Wettelijk kader
Uw verzoek om informatie is beoordeeld op grond van de Wob. Het recht op
openbaarmaking dient het publieke belang van een goede en democratische
bestuursvoering. Het komt iedere burger in gelijke mate toe. Er wordt niet
gekeken naar het specifieke belang van de verzoeker.
Openbaarmaking in de zin van de Wob betekent openbaarmaking voor iedereen.
In dat licht vindt de afweging dan ook plaats. Hierbij wordt getoetst aan de
artikelen 10 en 11 van de Wob waarin is aangegeven in welke gevallen
openbaarmaking kan of moet worden geweigerd. Voorts kan het bestuursorgaan
besluiten om op grond van de uitzonderingsgronden genoemd in de artikelen 10
en 11 van de Wob (zie bijlage A) of op grond van eventuele bijzondere
openbaarmakingsregimes documenten (gedeeltelijk) niet openbaar te maken.
Context
In uw Wob-verzoek vraagt u om informatie over de detachering van de SG.
Gebleken is dat er geen sprake is geweest van een formele detachering van de
SG bij het ministerie van VWS. De verslagen van de bestuursraad (documenten 1
en 2) tonen aan dat de SG enkel op informele wijze tijdens de bestuursraad
bekend heeft gemaakt om aan het begin van de coronapandemie VWS te zullen
ondersteunen. De twee mailwisselingen (documenten 3 en 4) schetsen een beeld
van de periode waarin werd verondersteld dat er sprake was van een formele
detachering van de SG.
Motivering
De eerbiediging van de persoonlijke levenssfeer (artikel 10, tweede lid, onder e,
van de Wob)
Op grond van artikel 10, tweede lid, aanhef en onder e, van de Wob blijft
verstrekking van informatie achterwege voor zover het belang daarvan niet
opweegt tegen het belang dat de persoonlijke levenssfeer wordt geëerbiedigd.
In diverse documenten staan persoonsgegevens. Dit betreft gegevens die
herleidbaar zijn tot een persoon, zoals onder meer namen, e-mailadressen,
functienamen en telefoonnummers.
Ik ben van oordeel dat ten aanzien van deze gegevens het belang dat de
persoonlijke levenssfeer wordt geëerbiedigd, zwaarder moet wegen dan het
Pagina 2 van 4belang van openbaarheid. Daarom heb ik de persoonsgegevens verwijderd uit
Directie Juridische Zaken
deze documenten.
Ons kenmerk
Voor zover het de namen, e-mailadressen, functienamen en telefoonnummers 2021-0000227081
van ambtenaren betreft is hierbij het volgende van belang. In het kader van goed
werkgeverschap ben ik van oordeel dat ten aanzien van deze gegevens het
belang dat de persoonlijke levenssfeer wordt geëerbiedigd, zwaarder moet wegen
dan het belang van openbaarheid. Dit ter bescherming van de persoonlijke
levenssfeer van de betrokken ambtenaar. Daarbij is van belang dat het hier niet
gaat om het opgeven van een naam aan een individuele burger die met een
ambtenaar in contact treedt, maar om openbaarmaking van de naam in de zin
van de Wob.
Wijze van openbaarmaking
De documenten stuur ik met dit besluit in kopie mee.
Plaatsing op internet
De stukken worden met een geanonimiseerde versie van dit besluit voor eenieder
kenbaar gemaakt op www.rijksoverheid.nl.
Hoogachtend,
DE MINISTER VAN FINANCIËN,
namens deze,
mr. M.S. Bogtstra
De directeur Juridische Zaken
Deze brief is een besluit in de zin van de Algemene wet bestuursrecht. Op grond
van die wet kunt u tegen dit besluit binnen zes weken na de dag waarop dit
besluit is bekendgemaakt een bezwaarschrift indienen. Het bezwaarschrift moet
worden gericht aan de minister van Financiën, ter attentie van de Directie
Juridische Zaken, Postbus 20201, 2500 EE Den Haag. Het bezwaarschrift dient te
worden ondertekend en dient ten minste het volgende te bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaar zich richt;
d. een opgave van de redenen waarom u zich met het besluit niet kunt
verenigen.
Pagina 3 van 4Bijlage A
Directie Juridische Zaken
Artikel 10 van de Wob luidt, voor zover relevant, als volgt:
Ons kenmerk
1. Het verstrekken van informatie ingevolge deze wet blijft achterwege voor 2021-0000227081
zover dit:
1. de eenheid van de Kroon in gevaar zou kunnen brengen;
2. de veiligheid van de Staat zou kunnen schaden;
3. bedrijfs- en fabricagegegevens betreft, die door natuurlijke personen of
rechtspersonen vertrouwelijk aan de overheid zijn meegedeeld;
4. persoonsgegevens betreft als bedoeld in de artikelen 9, 10 en 87 van de
Algemene verordening gegevensbescherming, tenzij de verstrekking
kennelijk geen inbreuk op de persoonlijke levenssfeer maakt.
2.Het verstrekken van informatie ingevolge deze wet blijft eveneens achterwege
voor zover het belang daarvan niet opweegt tegen de volgende belangen:
1. de betrekkingen van Nederland met andere staten en met internationale
organisaties;
2. de economische of financiële belangen van de Staat, de andere
publiekrechtelijke lichamen of de in artikel 1a, onder c en d, bedoelde
bestuursorganen;
3. de opsporing en vervolging van strafbare feiten;
4. inspectie, controle en toezicht door bestuursorganen;
5. de eerbiediging van de persoonlijke levenssfeer;
1. het belang, dat de geadresseerde erbij heeft als eerste kennis te kunnen
nemen van de informatie;
2. het voorkomen van onevenredige bevoordeling of benadeling van bij de
aangelegenheid betrokken natuurlijke personen of rechtspersonen dan
wel van derden.
3. Het tweede lid, aanhef en onder e, is niet van toepassing voor zover de
betrokken persoon heeft ingestemd met openbaarmaking.
(...)
Artikel 11 van de Wob luidt, voor zover relevant, als volgt:
1. In geval van een verzoek om informatie uit documenten, opgesteld ten
behoeve van intern beraad, wordt geen informatie verstrekt over daarin
opgenomen persoonlijke beleidsopvattingen.
2. Over persoonlijke beleidsopvattingen kan met het oog op een goede en
democratische bestuursvoering informatie worden verstrekt in niet tot
personen herleidbare vorm. Indien degene die deze opvattingen heeft
geuit of zich erachter heeft gesteld, daarmee heeft ingestemd, kan de
informatie in tot personen herleidbare vorm worden verstrekt.
3. Met betrekking tot adviezen van een ambtelijke of gemengd
samengestelde adviescommissie kan het verstrekken van informatie over
de daarin opgenomen persoonlijke beleidsopvattingen plaatsvinden,
indien het voornemen daartoe door het bestuursorgaan dat het
rechtstreeks aangaat aan de leden van de adviescommissie voor de
aanvang van hun werkzaamheden kenbaar is gemaakt.
4. In afwijking van het eerste lid wordt bij milieu-informatie het belang van
de bescherming van de persoonlijke beleidsopvattingen afgewogen tegen
het belang van openbaarmaking. Informatie over persoonlijke
beleidsopvattingen kan worden verstrekt in niet tot personen herleidbare
vorm. Het tweede lid, tweede volzin, is van overeenkomstige toepassing.
Pagina 4 van 4