File id: 506 File title: Woo-verzoek_2020-73_Deelbesluit_1.pdf.
> Retouradres Postbus 20901 2500 EX Den Haag
Directoraat-Generaal
Mobiliteit
Directie Openbaar Vervoer en
Spoor
Postbus 20901
2500 EX Den Haag
Contactpersoon
woo-verzoeken-artikel4.1@minienw.nl
Kenmerk
IENW/BSK-2022/86042
Datum 21 juni 2022
Betreft Deelbesluit 1 op uw Woo-verzoek 2020-73
correspondentie I&W – Onderzoeksbureau Berenschot
inzake het onderzoek Ordening HSL-Zuid (HRN
concessie NS)
Geachte heer ,
Bij uw brief van 10 juli 2020 heeft u bij mijn ministerie een verzoek ingediend als
bedoeld in artikel 3, eerste lid, van de Wet openbaarheid van bestuur (hierna:
Wob). Dit verzoek is bij ons geregistreerd onder het nummer 2020-73.
Vanaf 1 mei 2022 is de Wob vervangen door de Wet open overheid (hierna: Woo).
De Woo kent geen overgangsrecht. Dit betekent dat vanaf 1 mei 2022 de Woo
geldt. Op uw Wob-verzoek zal ik daarom besluiten met een Woo-besluit.
In het kader van het voornemen tot onderhandse gunning van de concessie voor
het hoofdrailnet (hierna: HRN) aan de Nederlandse Spoorwegen na 2025 heeft u
kort gezegd verzocht om openbaarmaking van de gewisselde correspondentie en
overige documenten tussen het Ministerie van Infrastructuur en Waterstaat
(hierna: het Ministerie van I&W) en verschillende onderzoeksbureaus die
opdrachten hebben uitgewerkt voorafgaand aan dit voornemen. Als tijdvak voor
dit verzoek kiest u de periode van september 2017 tot en met 10 juli 2020.
Dit eerste deelbesluit heeft betrekking op de gewisselde correspondentie en
stukken tussen het Ministerie van I&W en onderzoeksbureau Berenschot verband
houdend met het onderzoek “Ordening HSL-Zuid” (2020).
Verloop van de procedure
Bij e-mail van 10 juli 2020 is de ontvangst van uw verzoek bevestigd. Bij
e-mail van 6 augustus 2020 is de beslissing op uw verzoek met vier weken
verdaagd.
Op 23 september 2020 heeft u het Ministerie van I&W in gebreke gesteld wegens
het niet tijdig nemen van het besluit op uw verzoek.
Op 8 februari 2021 heeft u beroep ingesteld bij de rechtbank Amsterdam tegen
het niet tijdig nemen van besluiten op de door u tussen 8 en 10 juli 2020
Pagina 1 van 16ingediende verzoeken met betrekking tot het voornemen tot onderhandse gunning
van het hoofdrailnet, voor zover daar nog niet op besloten was.
Bij uitspraak van 21 april 2021 (ECLI:NL:RBAMS:2021:2060) heeft de rechtbank
Amsterdam bepaald dat het Ministerie van I&W binnen 8 weken na bekendmaking
van deze uitspraak dient te beslissen op de verzoeken op straffe van een
dwangsom.
Op 24 november 2021 heeft u het Ministerie van I&W opnieuw in gebreke gesteld
wegens het niet tijdig nemen van het besluit. Op 10 december 2021 heeft u
wederom beroep ingesteld bij de rechtbank Amsterdam tegen het niet tijdig
nemen van een besluit op dit verzoek.
Bij uitspraak van 22 februari 2022 heeft de rechtbank Amsterdam bepaald dat het
Ministerie van I&W binnen 4 weken na bekendmaking van deze uitspraak dient te
beslissen op dit verzoek op straffe van een dwangsom.
Tot ons beider ongenoegen laat de (deel)besluitvorming op dit verzoek
onwenselijk lang op zich wachten. Ik bied u hiervoor dan ook mijn welgemeende
verontschuldigingen aan.
Wettelijk kader
Per 1 mei 2022 is de Woo in werking getreden en de Wob ingetrokken.
Uw verzoek valt primair onder de reikwijdte van de Woo en wat enkele
documenten betreft onder de reikwijdte van de Aanbestedingswet 2012 (hierna:
Aw). Voor de relevante wetsartikelen verwijs ik u naar bijlage 1.
Ten tijde van het indienen van uw verzoek en het beoordelen van de documenten
ter voorbereiding op dit besluit, gold de Wob. Om u zo spoedig mogelijk van de
door u gevraagde informatie te voorzien, is de beoordeling van de documenten
niet integraal herzien maar wordt in de openbaar te maken documenten nog
verwezen naar de uitzonderingsgronden van de Wob. In bijlage 2 treft u een
leeswijzer aan, waarmee wordt verduidelijkt hoe de uitzonderingsgronden van de
Wob zich verhouden tot de uitzonderingsgronden van de Woo.
Inventarisatie documenten
Op basis van uw verzoek zijn in totaal 240 documenten aangetroffen. Deze
documenten zijn opgenomen op de bijgevoegde inventarislijst (bijlage 3). Op de
inventarislijst is een aantal documentnummers niet opgenomen. De eerste reden
hiervoor is dat gedurende de behandeling van het verzoek een aantal documenten
dubbel is aangetroffen. Deze dubbel op de inventarislijst voorkomende
documenten zijn hieruit verwijderd. In de tweede plaats is gebleken dat een aantal
documenten in het geheel geen inhoudelijke relevante informatie bevat. Deze
documenten zijn eveneens van de inventarislijst gehaald. Te denken valt aan een
e-mailwisseling om tot een afspraak te komen waarin verhinderdata zijn
uitgewisseld. Tenslotte is bij een aantal documenten vastgesteld dat die geen
betrekking hebben op de bestuurlijke aangelegenheid waarop dit verzoek ziet,
hetgeen tot het verwijderen van desbetreffende documentnummers van de
inventarislijst heeft geleid.
In voorkomend geval is bepaalde informatie weggelakt onder de noemer “BRW”
(Buiten Reikwijdte), omdat deze niet valt onder de reikwijdte van dit verzoek.
Pagina 2 van 16Reeds openbare documenten
De Woo is niet van toepassing op documenten die reeds openbaar zijn. Deze
documenten zijn als zodanig opgenomen op de inventarislijst met vermelding van
de vindplaats. Ik heb geconcludeerd dat een deel van de informatie die in het
kader van dit verzoek is geïnventariseerd, reeds is betrokken bij een eerder
genomen Wob-besluit. Op de inventarislijst wordt voor de betreffende informatie
verwezen naar de vindplaats van dat Wob-besluit.
Zienswijze
Bij de voorbereiding van dit besluit zijn derde-belanghebbenden in de gelegenheid
gesteld hun zienswijze te geven. Deze zienswijzen heb ik in mijn
belangenafweging meegenomen.
Besluit
Ik heb besloten uw verzoek gedeeltelijk te honoreren door de documenten zoals
weergegeven op de inventarislijst geheel of gedeeltelijk openbaar te maken. De
inventarislijst maakt integraal onderdeel uit van dit deelbesluit. Voor de
toegepaste weigeringsgronden verwijs ik u naar de bijgevoegde inventarislijst.
Voor de motivering verwijs ik naar het onderdeel “Overwegingen” in dit
(deel)besluit.
Overwegingen
Algemene overweging: openbaarheid t.a.v. een ieder
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in artikel 1.1. van de Woo. Dit is
een belangrijk recht voor de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, deze informatie openbaar is voor een ieder.
Verhouding tussen de Aanbestedingswet 2012 en de Woo
De Aanbestedingswet 2012 (hierna: Aw) is opgenomen in de bijlage behorend bij
artikel 8.8 van de Woo en kent in artikel 2.57 een bijzondere
openbaarmakingsregeling, specifiek voor informatie in het kader van een
aanbestedingsprocedure, die voorrang heeft op de algemene
openbaarmakingsregeling in de Woo. Indien de geheimhoudingsplicht in de Aw
geen beletsel vormt voor het verstrekken van informatie, dient aan de hand van
de criteria van de Woo te worden bezien of er andere belangen spelen die aan
openbaarmaking in de weg staan. Voor uw verzoek betekent dit dat ik voor de bij
mijn ministerie aanwezige informatie eerst moet beoordelen of deze onder artikel
2.57 Aw valt. Is dat niet het geval, dan moet ik beoordelen of op deze informatie
een van de uitzonderingsgronden in artikel 5.1. en 5.2. van de Woo van
toepassing is.
Bescherming van de vertrouwelijkheid van overgelegde documenten en
bescherming tegen vervalsing van de mededinging
Op grond van artikel 2.57, eerste lid, Aw, maakt een aanbestedende dienst,
onverminderd het in die wet bepaalde, informatie die hem door een ondernemer
als vertrouwelijk is verstrekt, niet openbaar.
Op grond van artikel 2.57, tweede lid, van die wet, maakt een aanbestedende
dienst, onverminderd het in die wet bepaalde, geen informatie openbaar uit
Pagina 3 van 16aanbestedingsstukken of andere documenten die de dienst heeft opgesteld in
verband met een aanbestedingsprocedure indien die informatie kan worden
gebruikt om de mededinging te vervalsen.
Dit artikel geldt zowel tijdens als na afloop van de aanbestedingsprocedure.
In totaal zijn er 23 documenten aangetroffen die onderdeel vormen van de
aanbesteding en deze zijn als zodanig op de inventarislijst opgenomen.
Zoals hiervoor al is aangegeven, bepaalt artikel 2.57, eerste lid van de Aw dat
informatie die door een ondernemer vertrouwelijk is verstrekt niet openbaar wordt
gemaakt.
De in artikel 2.57, eerste lid, van de Aw genoemde grond is van toepassing op de
volgende documenten: de aanbiedingsbrief van de ondernemer, de offerte van de
ondernemer, de inschrijvingsstaat met een nadere specificering van de kosten
door de ondernemer, de voorlopige opzetten van de aanvullende opdracht door de
ondernemer, een definitief voorstel van de aanvullende opdracht door de
ondernemer en (concepten van) de aanpak van het aanvullend onderzoek door de
ondernemer.
De informatie in deze stukken kan gebruikt worden om de mededinging te
vervalsen in toekomstige vergelijkbare aanbestedingsprocedures.
Ik maak deze stukken dan ook niet openbaar op grond van artikel 2.57, eerste
lid, van de Aw.
Op de inventarislijst zijn voornoemde documenten aangeduid met 2.57 lid 1 Aw.
De in artikel 2.57, tweede lid, van de Aw genoemde grond is geheel of gedeeltelijk
van toepassing op de volgende documenten: een offerteverzoek met formats in de
bijlage waarin aanvullende vragen worden gesteld aan de ondernemer(s),
(concepten van) de definitieve onderzoeksopdracht waarin eisen aan de
opdrachtnemer(s) worden gesteld, de opdrachtbrief aan de ondernemer en het
verzoek om verlenging van de opdracht met formats in de bijlage met aanvullende
vragen voor de ondernemer, de bevestiging van de verlenging van de aanvullende
opdracht met in vervolg hierop de opdrachtbrief van het Ministerie van I&W aan
de ondernemer.
De gegevens uit deze documenten kunnen de mededinging negatief beïnvloeden.
Deze informatie kan gebruikt worden om de mededinging te vervalsen in
toekomstige vergelijkbare aanbestedingsprocedures. Gelet hierop doe ik voor het
niet of deels openbaar maken van deze documenten een beroep op artikel 2.57,
tweede lid, van de Aw.
Op de inventarislijst zijn voornoemde documenten aangeduid met 2.57 lid 2 Aw en
in het document dat deels openbaar is, is de desbetreffende passage
overeenkomstig gelakt.
Bedrijfs- en fabricagegegevens, artikel 5.1, eerste lid, aanhef en onder c, Woo
(correspondeert met artikel 10, eerste lid, aanhef, en onderdeel c, Wob)
Ik maak geen informatie openbaar die betrekking heeft op bedrijfs- en
fabricagegegevens die in vertrouwen aan de overheid zijn medegedeeld.
De vertrouwelijkheid van de informatie die aan de overheid is verstrekt, kan
bijvoorbeeld blijken uit een expliciete verklaring. Het is ook mogelijk dat de
vertrouwelijkheid door de verstrekker mocht worden aangenomen. Uit de wijze
Pagina 4 van 16van samenwerking met betreffende betrokkenen is af te leiden dat deze informatie
in vertrouwen is gedeeld met de overheid.
Het gaat hier om gegevens waaruit informatie kan worden afgelezen of afgeleid
over de technische bedrijfsvoering, het productieproces, de afzet van producten of
de afnemers of leveranciers. Ook financiële gegevens kunnen als bedrijfs- en
fabricagegegevens worden aangemerkt.
Een aantal documenten bevat bedrijfsgegevens die gerelateerd worden aan de
financiële bedrijfsvoering van een betrokken derde. Deze gegevens zijn
vertrouwelijk verstrekt en betreffen een indicatief investeringsbedrag in een
verkennende fase. Uit deze gegevens kunnen wetenswaardigheden worden
afgeleid met betrekking tot de financiële bedrijfsvoering van deze betrokken
derde. Volledige openbaarmaking van de gevraagde informatie zou de bij deze
informatie betrokken rechtspersonen onevenredig benadelen. Met het openbaar
maken van deze concurrentiegevoelige informatie kunnen de betrokkenen
geschaad worden.
Op de inventarislijst zijn de voornoemde passages aangeduid met 10.1.c en in de
documenten zijn de desbetreffende passages overeenkomstig gelakt.
De eerbiediging van de persoonlijke levenssfeer, artikel 5.1, tweede lid, aanhef en
onder e, Woo (correspondeert met artikel 10, tweede lid, aanhef en onder e, Wob)
Ik maak geen informatie openbaar als dit de persoonlijke levenssfeer schaadt en
dit belang zwaarder weegt dan het belang van openbaarheid. Het gaat om
(persoons)gegevens die (indirect) te herleiden zijn tot een natuurlijk persoon zoals
namen, e-mailadressen, telefoonnummers en functienamen. Bij bepaalde
passages in een aantal van de betrokken documenten is dit het geval. Ik vind het
in dit geval belangrijk dat de identiteit van betrokkene niet bekend wordt omdat
dit inbreuk kan maken op de persoonlijke levenssfeer.
Het gaat hierbij onder meer om documenten waarin persoonsgegevens van
ambtenaren zijn opgenomen. Dit betreft gegevens die herleidbaar zijn tot een
natuurlijk persoon, zoals onder meer namen, e-mailadressen, functienamen en
telefoonnummers. In het kader van goed werkgeverschap vind ik dat het belang
van de bescherming van de persoonlijke levenssfeer zwaarder moet wegen dan
het belang van openbaarheid. Daarbij weegt mee dat het hier niet gaat om het
verstrekken van een naam aan een individuele burger die met een ambtenaar in
contact treedt, maar om openbaarmaking richting een ieder op grond van de Woo.
De genoemde persoonsgegevens heb ik in de documenten onleesbaar gemaakt
onder vermelding van 10.2.e. Dit is overeenkomstig vermeld op de inventarislijst.
Andere dan vertrouwelijk aan de overheid verstrekte concurrentiegevoelige
bedrijfs- en fabricagegegevens, 5.1, tweede lid, aanhef onder f, Woo
(correspondeert met artikel 10, tweede lid, aanhef en onder g, Wob)
Ik maak geen informatie openbaar wanneer dit de bescherming van
concurrentiegevoelige gegevens schaadt en dit belang zwaarder weegt dan het
belang van openbaarheid. Deze uitzonderingsgrond beschermt
concurrentiegevoelige bedrijfsgegevens/ fabricagegegevens die niet vertrouwelijk
aan de overheid zijn verstrekt. Dit is dus een andere grond dan artikel 5.1, eerste
lid, aanhef en onder c, van de Woo, dat vertrouwelijk verstrekte informatie
Pagina 5 van 16beschermt. Ik moet afwegen of het belang van openbaarmaking opweegt tegen
het belang om de bedrijfsgegevens/fabricagegegevens te beschermen.
In bepaalde passages van een aantal documenten staan bedrijfs- en/of
fabricagegegevens. Uit deze gegevens kunnen wetenswaardigheden worden
afgeleid met betrekking tot het fabricageproces of de strategie van een
onderneming. Concurrenten kunnen daar hun voordeel mee doen en dat is niet
wenselijk voor de partij die de gegevens met de overheid heeft gedeeld. Ik vind
dit belang zwaarder wegen dan het belang van openbaarheid. Ik maak deze
informatie daarom niet openbaar.
Op de inventarislijst zijn de voornoemde passages aangeduid met 10.2.g en in de
documenten zijn de desbetreffende passages overeenkomstig gelakt.
Het belang van het goed functioneren van de Staat, andere publiekrechtelijke
lichamen of bestuursorganen, artikel 5.1, tweede lid, aanhef en onder i, Woo
(correspondeert met artikel 10, tweede lid, aanhef onder g, Wob)
Ik maak geen informatie openbaar wanneer dit het goed functioneren van de
Staat of andere overheden schaadt en dit belang zwaarder weegt dan het belang
van openbaarheid. In bepaalde passages in een aantal van de betrokken
documenten staat informatie die het functioneren van de Staat of andere
overheden in gevaar zou kunnen brengen.
Het betreft (concept)teksten en (concept)rapporten die uiting geven aan
overwegingen die ten grondslag lagen aan de besluitvorming over de ordening op
het spoor na 2024. Volledige openbaarmaking van de gevraagde informatie zou de
bij deze informatie betrokken rechtspersonen schaden. Openbaarmaking van deze
informatie zonder juiste feitelijke context kan leiden tot speculatie, het trekken
van onjuiste conclusies en het waarnemen van risico’s waar deze wellicht niet
aanwezig zijn. Aldus kan er een verkeerd dan wel onjuist beeld ontstaan van de in
de betreffende documenten genoemde partijen, inhoudende dat hen ten onrechte
een bepaalde positie en/of betrokkenheid wordt toegedicht. Met het openbaar
maken van deze informatie komt het goed functioneren van de Staat in gedrang.
Ten aanzien van conceptteksten die met of tussen derden zijn uitgewisseld, merk
ik op dat het van belang is dat ambtenaren van mijn ministerie en derden die
betrokken zijn bij het beleidsvormingstraject in vrijheid en openheid van
gedachten kunnen wisselen. Openbaarmaking van deze concepten zou deze
vrijheid en openheid in het gedrang kunnen brengen met als gevolg dat deze
partijen in het vervolg in mindere mate kunnen of willen communiceren met mijn
ministerie. Communicatie met derden is essentieel voor een gedegen
beleidsontwikkeling. Bovendien zijn de definitieve versies van de documenten zijn
reeds openbaar of worden met dit besluit (gedeeltelijk) openbaar gemaakt.
Ook met het openbaar maken van informatie die vertrouwelijk met en door derden
is gewisseld, komt het goed functioneren van de Staat in gedrang. Het is
noodzakelijk dat de bedoelde informatie, die op vertrouwelijke basis is verstrekt,
ook vertrouwelijk blijft. Wanneer de vertrouwelijkheid van deze informatiestroom
niet kan worden gegarandeerd, zullen externe partijen in de toekomst minder snel
informatie met mij delen, hetgeen de beleidsvorming bemoeilijkt.
Pagina 6 van 16Op de inventarislijst zijn de voornoemde documenten/passages aangeduid met
10.2.g en in de documenten zijn de desbetreffende passages overeenkomstig
gelakt.
Voorts staan in de documenten e-mailadressen van een interne postbus die niet
zijn bedoeld voor derden om de betreffende organisatie te benaderen of daarmee
contact op te nemen. Om die reden maak ik de betreffende gegevens niet
openbaar. Omdat de informatie niet slechts aan een enkele persoon of organisatie
wordt verstrekt, maar in het kader van de Woo openbaar zal worden gemaakt
voor eenieder, wordt het risico op misbruik, overbelasting en onheus gebruik
vergroot. Aangezien de contactgegevens van de betreffende organisatie openbaar
zijn, laat ik het belang van het goed functioneren van het bestuursorgaan
zwaarder wegen dan openbaarmaking van de gegevens van de interne postbus.
Op de inventarislijst zijn de voornoemde passages aangeduid met 10.2.g en in de
documenten zijn de desbetreffende passages overeenkomstig gelakt.
Persoonlijke beleidsopvattingen in een document voor intern beraad, artikel 5.2,
eerste lid, Woo (correspondeert met artikel 11, eerste lid, Wob)
Uitgangspunt van de Woo is dat overheidsinformatie openbaar is. Dit geldt in
principe ook voor documenten opgesteld voor intern beraad. Intern beraad is het
overleg tussen ambtenaren binnen een bestuursorgaan, of binnen een kring van
bestuursorganen die gezamenlijk verantwoordelijk zijn voor een bestuurlijke
aangelegenheid. Documenten die bestemd zijn voor intern beraad kunnen
persoonlijke beleidsopvattingen bevatten. Dat is hier ook het geval. Ten aanzien
van de openbaarmaking van deze persoonlijke beleidsopvattingen geldt het
volgende. Op grond van artikel 5.2, eerste lid, van de Woo worden persoonlijke
beleidsopvattingen in documenten die bestemd zijn voor intern beraad niet
openbaar gemaakt. Persoonlijke beleidsopvattingen zijn ambtelijke adviezen,
meningen, visies, standpunten en overwegingen ten behoeve van intern beraad.
Persoonlijke beleidsopvattingen zijn niet: feiten, prognoses, beleidsalternatieven,
de gevolgen van een bepaald beleidsalternatief of andere onderdelen met een
overwegend objectief karakter.
Verstrekking persoonlijke beleidsopvattingen, artikel 5.2, tweede lid, Woo
(correspondeert met artikel 11, tweede lid, Wob)
Ik acht het in het belang van een goede en democratische bestuursvoering dat via
dit besluit persoonlijke beleidsopvattingen in geanonimiseerde vorm en niet
herleidbaar tot personen wel openbaar worden gemaakt. Het onderwerp van uw
verzoek is maatschappelijk actueel en maakt deel uit van een publiek debat. Het is
belangrijk dat alle relevante informatie hiervoor beschikbaar is. In het belang van
een evenwichtig beeld van de besluitvorming en ter voorkoming van een
onvolledig of verkeerd beeld, acht ik openheid over de persoonlijke
beleidsopvattingen gewenst.
Ten aanzien van een paar documenten ga ik evenwel niet over tot het openbaar
maken van daarin opgenomen persoonlijke beleidsopvattingen, ook niet in
geanonimiseerde vorm. Het gaat hierbij om concepten van documenten, dan wel
om communicatie over die conceptdocumenten. Deze concepten zijn nog niet
‘rijp’. In de fase waarin het definitieve document nog vorm moet krijgen, moet er
ruimte zijn om conceptteksten en gedachten met elkaar uit te wisselen. Het gaat
dus om het intern delen van informatie wat moet leiden tot een definitief
document. Ik acht het belangrijk dat in die voorbereidende fase om tot een
Pagina 7 van 16definitief document te komen, concepten daarvan in vertrouwen kunnen worden
uitgewisseld.
Ik acht het ook niet in het belang van het goed functioneren van de Staat dat van
eenzelfde document meerdere versies in het publieke domein in omloop zijn, met
als mogelijk gevolg dat onduidelijkheid ontstaat over de inhoud van het
betreffende document. De definitieve versie van de voornoemde documenten zijn
reeds openbaar. De vindplaats is vermeld op de inventarislijst. Doordat deze
definitieve versies te raadplegen zijn, is het belang van openbaarheid naar mijn
oordeel voldoende gediend.
Om die reden maak ik deze conceptdocumenten in hun geheel niet openbaar op
grond van artikel 5.2, eerste lid, en artikel 5.1, tweede lid aanhef en onder i. van
de Woo.
Op de inventarislijst zijn de betreffende documenten aangeduid met 11.1 en
10.2.g.
In een enkel document raken passages met persoonlijke beleidsopvattingen
evenwel aan de kern van het intern beraad, dat wil zeggen dat er vrij en
openhartig gedachtevorming plaatsvond in een vroege fase van de voorbereiding
van de besluitvorming, waarvoor artikel 5.2. eerste lid, van de Woo als
uitgangspunt dient. Deze beleidsopvattingen maak ik ook niet geanonimiseerd
openbaar. Deze persoonlijke beleidsopvattingen zijn nauw verweven met de
belangen van derden, waaronder bedrijfs- en fabricagegegevens. Er is sprake van
een ambtelijke waardering van een onderhandelingssituatie waardoor
openbaarmaking de verhoudingen onnodig op scherp zet. Het openbaar maken
van deze persoonlijke beleidsopvattingen raakt daarmee aan het belang van het
goed functioneren van de Staat.
Ik maak deze informatie niet openbaar met een beroep op artikel 5.2, eerste lid,
en artikel 5.1, eerste lid onder c of artikel 5.1, tweede lid aanhef en onder i van de
Woo.
Op de inventarislijst zijn de betreffende documenten aangeduid met 11.1 en
10.2.g of 10.1.c en in het document zijn de desbetreffende passages
overeenkomstig gelakt.
Toelichting
Op basis van de ontvangen zienswijzen, acht het van belang een korte duiding te
geven bij de informatie die ik openbaar maak. Ten aanzien van document 94.1,
powerpoint slide 3, heeft Thalys als zienswijze naar voren gebracht: “In onze
uitwisseling met Berenschot in 2020 hebben wij duidelijk gemaakt dat Thalys niet
tegen open toegang is, voor zover een kader wordt geschept dat voldoende
coördinatie en perspectief biedt, elementen die verder in de presentatie worden
uitgelegd. Hoewel een concessiemodel zich gemakkelijker tot een dergelijk kader
leent, is dit niet de enige optie. Thalys spreekt zich dus niet uit tegen een model
van open toegang, in tegenstelling tot wat deze zin aangeeft.”
Wijze van openbaarmaking
De documenten die met dit deelbesluit geheel of gedeeltelijk openbaar worden
gemaakt zoals vermeld op de inventarislijst, worden u toegezonden.
Pagina 8 van 16Bezwaarclausule
Voor nadere informatie over dit besluit kunt u terecht bij de hierboven genoemde
contactpersoon. Op grond van de Algemene wet bestuursrecht kunnen
belanghebbenden een bezwaarschrift indienen tegen dit besluit binnen zes weken na de
dag waarop dit is bekendgemaakt.
Het bezwaarschrift moet worden gericht aan de Staatssecretaris van Infrastructuur en
Waterstaat, ter attentie van Hoofddirectie Bestuurlijke en Juridische Zaken, afdeling
Algemeen Bestuurlijk-Juridische Zaken, postbus 20901, 2500 EX Den Haag.
Het bezwaarschrift dient te zijn ondertekend en ten minste te bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaarschrift zich richt (datum en
nummer of kenmerk);
d. een opgave van de redenen waarom men zich met het besluit niet kan verenigen;
e. zo mogelijk een afschrift van het besluit waartegen het bezwaarschrift zich richt.
Het niet voldoen aan deze eisen kan leiden tot niet-ontvankelijkheid van het
bezwaarschrift.
Een bezwaarschrift kan uitsluitend per gewone post en niet per e-mail worden
ingediend.
Machtigt u iemand om namens u bezwaar te maken? Stuur dan ook een kopie van de
machtiging mee. Bij indiening van een bezwaarschrift namens een rechtspersoon, dient
u documenten mee te sturen (origineel uittreksel uit het handelsregister en/of een kopie
van de statuten van de rechtspersoon) waaruit blijkt dat u bevoegd bent namens de
rechtspersoon op te treden.
Pagina 10 van 16Bijlage 1 – Relevante artikelen
Aanbestedingswet 2012
Artikel 2.57
1.Onverminderd het in deze wet bepaalde maakt een aanbestedende dienst informatie
die hem door een ondernemer als vertrouwelijk is verstrekt niet openbaar.
2. Onverminderd het in deze wet bepaalde maakt een aanbestedende dienst geen
informatie openbaar uit aanbestedingsstukken of andere documenten die de dienst
heeft opgesteld in verband met een aanbestedingsprocedure, indien die informatie kan
worden gebruikt om de mededinging te vervalsen.
Wet open overheid
Artikel 1.1
Eenieder heeft recht op toegang tot publieke informatie zonder daartoe een belang te
hoeven stellen, behoudens bij deze wet gestelde beperkingen.
Artikel 2.5
Bij de toepassing van deze wet wordt uitgegaan van het algemeen belang van
openbaarheid van publieke informatie voor de democratische samenleving.
Artikel 4.1
1. Eenieder kan een verzoek om publieke informatie richten tot een bestuursorgaan of
een onder verantwoordelijkheid van een bestuursorgaan werkzame instelling, dienst of
bedrijf. In het laatste geval beslist het verantwoordelijke bestuursorgaan op het
verzoek.
2. Een verzoek kan mondeling of schriftelijk worden ingediend en kan elektronisch
worden verzonden op de door het bestuursorgaan aangegeven wijze.
3. De verzoeker behoeft bij zijn verzoek geen belang te stellen.
4. De verzoeker vermeldt bij zijn verzoek de aangelegenheid of het daarop betrekking
hebbende document, waarover hij informatie wenst te ontvangen.
5. Indien een verzoek te algemeen geformuleerd is, verzoekt het bestuursorgaan
binnen twee weken na ontvangst van het verzoek de verzoeker om het verzoek te
preciseren en is het de verzoeker daarbij behulpzaam.
6. Het bestuursorgaan kan besluiten een verzoek niet te behandelen, indien de
verzoeker niet meewerkt aan een verzoek tot precisering als bedoeld het vijfde lid. In
afwijking van artikel 4:5, vierde lid, van de Algemene wet bestuursrecht wordt het
besluit om het verzoek niet te behandelen aan de verzoeker bekendgemaakt binnen
twee weken nadat het verzoek is gepreciseerd of nadat de daarvoor gestelde termijn
ongebruikt is verstreken.
7. Een verzoek om informatie wordt ingewilligd met inachtneming van het bepaalde in
hoofdstuk 5.
Artikel 5.1
1. Het openbaar maken van informatie ingevolge deze wet blijft achterwege voor zover
dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf 3.1 onderscheidenlijk paragraaf
3.2 van de Uitvoeringswet Algemene verordening gegevensbescherming, tenzij de
betrokkene uitdrukkelijk toestemming heeft gegeven voor de openbaarmaking van
deze persoonsgegevens of deze persoonsgegevens kennelijk door de betrokkene
openbaar zijn
gemaakt;
Pagina 11 van 16e. nummers betreft die dienen ter identificatie van personen die bij wet of algemene
maatregel van bestuur zijn voorgeschreven als bedoeld in artikel 46 van de
Uitvoeringswet Algemene verordening gegevensbescherming, tenzij de verstrekking
kennelijk geen inbreuk op de levenssfeer maakt.
2. Het openbaar maken van informatie blijft eveneens achterwege voor zover het
belang daarvan niet opweegt tegen de volgende belangen:
a. de betrekkingen van Nederland met andere landen en staten en met internationale
organisaties;
b. de economische of financiële belangen van de Staat, andere publiekrechtelijke
lichamen of bestuursorganen, in geval van milieu-informatie slechts voor zover de
informatie betrekking heeft op handelingen met een vertrouwelijk karakter;
c. de opsporing en vervolging van strafbare feiten;
d. de inspectie, controle en toezicht door bestuursorganen;
e. de eerbiediging van de persoonlijke levenssfeer;
f. de bescherming van andere dan in het eerste lid, onderdeel c, genoemde
concurrentiegevoelige bedrijfs- en fabricagegegevens;
g. de bescherming van het milieu waarop deze informatie betrekking heeft;
h. de beveiliging van personen en bedrijven en het voorkomen van sabotage;
i. het goed functioneren van de Staat, andere publiekrechtelijke lichamen of
bestuursorganen.
3. Indien een verzoek tot openbaarmaking op een van de in het tweede lid genoemde
gronden wordt afgewezen, bevat het besluit hiervoor een uitdrukkelijke motivering.
4. Openbaarmaking kan tijdelijk achterwege blijven, indien het belang van de
geadresseerde van de informatie om als eerste kennis te nemen van de informatie dit
kennelijk vereist. Het bestuursorgaan doet mededeling aan de verzoeker van de
termijn waarbinnen de openbaarmaking alsnog zal geschieden.
5. In uitzonderlijke gevallen kan openbaarmaking van andere informatie dan milieu-
informatie voorts achterwege blijven indien openbaarmaking onevenredige benadeling
toebrengt aan een ander belang dan genoemd in het eerste of tweede lid en het
algemeen belang van openbaarheid niet tegen deze benadeling opweegt. Het
bestuursorgaan baseert een beslissing tot achterwege laten van de openbaarmaking
van enige informatie op deze grond ten aanzien van dezelfde informatie niet tevens op
een van de in het eerste of tweede lid
genoemde gronden.
6. Het openbaar maken van informatie blijft in afwijking van het eerste lid, onderdeel
c, in geval van milieu-informatie eveneens achterwege voor zover daardoor het in het
eerste lid, onderdeel c, genoemde belang ernstig geschaad wordt en het algemeen
belang van openbaarheid van informatie niet opweegt tegen deze schade.
7. Het eerste en tweede lid zijn niet van toepassing op milieu-informatie die betrekking
heeft op emissies in het milieu.
Artikel 5.2
1. In geval van een verzoek om informatie uit documenten, opgesteld ten behoeve van
intern beraad, wordt geen informatie verstrekt over daarin opgenomen persoonlijke
beleidsopvattingen. Onder persoonlijke beleidsopvattingen worden verstaan ambtelijke
adviezen, visies, standpunten en overwegingen ten behoeve van intern beraad, niet
zijnde feiten, prognoses, beleidsalternatieven, de gevolgen van een bepaald
beleidsalternatief of andere onderdelen met een overwegend objectief karakter.
2. Het bestuursorgaan kan over persoonlijke beleidsopvattingen met het oog op een
goede en democratische bestuursvoering informatie verstrekken in niet tot personen
herleidbare vorm. Indien degene die deze opvattingen heeft geuit of zich erachter heeft
gesteld, daarmee heeft ingestemd, kan de informatie in tot personen herleidbare vorm
worden verstrekt.
3. Onverminderd het eerste en tweede lid wordt uit documenten opgesteld ten behoeve
van formele bestuurlijke besluitvorming door een minister, een commissaris van de
Koning,
Gedeputeerde Staten, een gedeputeerde, het college van burgemeester en
wethouders, een burgemeester en een wethouder, informatie verstrekt over
persoonlijke beleidsopvattingen in niet tot personen herleidbare vorm, tenzij het
kunnen voeren van intern beraad onevenredig wordt geschaad.
4. In afwijking van het eerste lid wordt bij milieu-informatie het belang van de
Pagina 12 van 16bescherming van de persoonlijke beleidsopvattingen afgewogen tegen het belang van
openbaarmaking. Informatie over persoonlijke beleidsopvattingen kan worden
verstrekt in niet tot personen herleidbare vorm. Indien degene die deze opvattingen
heeft geuit of zich erachter heeft gesteld, daarmee heeft ingestemd, kan de informatie
in tot personen herleidbare vorm worden verstrekt.
Pagina 13 van 16Bijlage 2 – Transponeringstabel Wob-Woo
Uitzonderingsgrond in Uitzonderingsgrond in de Eventuele verschillen
de Wet openbaarheid Wet open overheid
van bestuur (artikel/code)
(artikel/code)
1. Eenheid van de Kroon Eenheid van de Kroon Geen inhoudelijk verschil
(10.1.a) (5.1.1.a)
2. Veiligheid van de Staat Veiligheid van de Staat Geen inhoudelijk verschil
(10.1.b) (5.1.1.b)
3. Vertrouwelijk verstrekte Vertrouwelijk verstrekte Geen inhoudelijk verschil
bedrijfs- en bedrijfs- en
fabricagegegevens fabricagegegevens
(uitgezonderd milieu- (uitgezonderd milieu-
informatie) (10.1.c) informatie) (5.1.1.c)
4. Bijzondere 1. Bijzondere De Woo maakt anders dan de
persoonsgegevens persoonsgegevens (5.1.1.d) Wob een onderscheid tussen de
(10.1.d) 2. Nationale bijzondere persoonsgegevens en
identificatienummers nationale identificatienummers.
(5.1.1.e)
5. Internationale Internationale betrekkingen Geen inhoudelijk verschil
betrekkingen (10.2.a) (5.1.2.a)
6. I. Economische of Economische of financiële Geen inhoudelijk verschil al
financiële belangen van belangen van de staat vervangt één uitzonderingsgrond
de staat (10.2.b) (5.1.2.b) in de Woo twee
II. Economische of uitzonderingsgronden in de Wob.
financiële belangen van
de Staat met een
vertrouwelijk karakter
(milieu-informatie)
(10.5)
7. Opsporing en vervolging Opsporing en vervolging van Geen inhoudelijk verschil
van strafbare feiten strafbare feiten (5.1.2.c)
(10.2.c)
8. Inspectie, controle en Inspectie, controle en Geen inhoudelijk verschil
toezicht door toezicht door
bestuursorganen bestuursorganen (5.1.2.d)
(10.2.d)
9. Eerbiediging van de Eerbiediging van de Geen inhoudelijk verschil
persoonlijke levenssfeer persoonlijke levenssfeer
(10.2.e) (5.1.2.e)
10. Belang van de Belang van de Geen inhoudelijk verschil (al
geadresseerde om als geadresseerde om als eerste betreft het niet langer een
eerste kennis te kunnen kennis te kunnen nemen uitzonderingsgrond, maar gaat
nemen (10.2.f) (5.1.4) het om een procesmatige
bepaling)
11. Het voorkomen van 1. Bescherming van andere Het voorkomen van onevenredige
onevenredige dan vertrouwelijk aan de bevoordeling of benadeling kan
bevoordeling of overheid verstrekte onder de Wob voor diverse
benadeling (10.2.g) concurrentiegevoelige situaties als uitzonderingsgrond
bedrijfs- en gelden. In de Woo komen voor
fabricagegegevens (5.1.2.f) vier situaties afzonderlijke
2. De bescherming van het
Pagina 14 van 16milieu waarop deze (specifieke)
informatie betrekking heeft uitzonderingsgronden.
(uitgezonderd milieu-
informatie) (5.1.2.g)
3. De beveiliging van
personen of bedrijven en het
voorkomen van sabotage
(uitgezonderd milieu-
informatie) (5.1.2.h)
4. Het goed functioneren
van de staat (…) of
bestuursorganen (5.1.2.i)
12. Het voorkomen van Het voorkomen van Anders dan onder de Wob kan
onevenredige onevenredige bevoordeling onder de Woo alleen in
bevoordeling of of benadeling (5.1.5) uitzonderlijke gevallen nog een
benadeling (uitgezonderd beroep op deze
milieu-informatie) uitzonderingsgrond worden
(10.2.g) gedaan. Tevens kan deze
uitzonderingsgrond niet naast
een andere uitzonderingsgrond
(aanvullend) worden toegepast.
13. De bescherming van het De bescherming van het Geen inhoudelijk verschil
milieu waarop de milieu waarop de informatie
informatie betrekking betrekking heeft (5.1.2.g)
heeft (10.7.a)
14. De beveiliging van De beveiliging van personen Geen inhoudelijk verschil
personen of bedrijven en of bedrijven en het
het voorkomen van voorkomen van sabotage
sabotage (milieu- (milieu-informatie) (5.1.2.h)
informatie) (10.7.b)
15. Niet verstrekken van 1. Is er sprake van Anders dan onder de Wob
persoonlijke persoonlijke worden persoonlijke
beleidsopvattingen beleidsopvattingen in beleidsopvattingen onder de Woo
(11.1) documenten opgesteld voor vaker openbaar. Uitgangspunt is
formele bestuurlijke dat dit in ieder geval aan de orde
besluitvorming? is als het gaat om persoonlijke
Verstrekken, tenzij het beleidsopvattingen in
voeren van intern beraad documenten opgesteld voor
onevenredig wordt geschaad formele bestuurlijke
(5.2.3) besluitvorming.
2. Wel verstrekken
persoonlijke
beleidsopvatting in het
kader van goed en
democratisch bestuur
(5.2.2)
3. Niet verstrekken van
persoonlijke
beleidsopvattingen (5.2.1)
16. Wel verstrekken Wel verstrekken Geen inhoudelijk verschil
persoonlijke persoonlijke
beleidsopvatting in het beleidsopvatting in het
kader van goed en kader van goed en
Pagina 15 van 16democratisch bestuur democratisch bestuur
(11.2) (5.2.2)
17. Informatie ouder dan vijf Als de documenten ouder zijn
jaar (5.3) dan vijf jaar zal tijdens de
beoordeling bij een beroep op
een uitzonderingsgrond extra
gemotiveerd worden waarom het
bedoelde belang zwaarder weegt
dan het algemeen belang van
openbaarheid. Zoals in § 6.2 al
naar voren kwam is bij de
kerndepartementen al
geanticipeerd op deze wijziging.
Er wordt dan ook niet verwacht
dat dit een (veel) voorkomend
aandachtspunt zal zijn.
Pagina 16 van 16