File id: 426 File title: woo-2022-45-besluit.pdf.
> Retouradres Postbus 20901 2500 EX Den Haag
Directoraat-generaal
Mobiliteit
Directie Openbaar Vervoer en
Spoor
Postbus 20901
2500 EX Den Haag
Contactpersoon
Woo-verzoeken-
artikel4.1@minienw.nl
Kenmerk
Datum 21 september 2022 IENW/BSK-2022/209921
Betreft Woo-verzoek 2022-45 HRN correspondentie lenW-EC
tijdvak 3 augustus 2022 t/m 9 juni 2022
Geachte
Op 9 juni 2022 heeft u met een beroep op de Wet open overheid (hierna: Woo) verzocht
informatie openbaar te maken over de correspondentie tussen het ministerie van Infrastructuur
en Waterstaat (hierna: IenW) en de Europese Commissie met betrekking tot het voornemen tot
de onderhandse gunning van de concessie van het hoofdrailnet aan de Nederlandse
Spoorwegen voor de periode na 2025. U verwijst in dit verband naar de brief van 11 juni 2020
van de voormalige staatssecretaris van IenW aan de Tweede Kamer betreffende Hoofdlijnen
integrale besluit marktordening op het spoor na 2025, waarin dit voornemen wordt geuit.
Meer specifiek vraagt u om de volgende documenten:
1. Een kopie van alle in verband met de voornoemde brief (en het daarmee verbonden
beleidsvoornemen tot en de juridische basis van de onderhandse gunning van het HRN
aan de NS) gevoerde correspondentie - zoals eventuele e-mailcorrespondentie en
gespreksverslagen alsook SMS-, whatsapp- en Signalberichten of berichten van
vergelijkbare berichtendiensten – zoals gewisseld tussen (vertegenwoordigers van)
IenW en (vertegenwoordigers van) de Europese Commissie; resp. tussen
(vertegenwoordigers van) NS en (vertegenwoordigers van) de Europese Commissie
(voor zover uw ministerie daarover beschikt) vanaf 3 augustus 2021 tot en met 9 juni
2022;
2. Een kopie van alle in verband met de (nieuwe) voorwaarden in de PSO-verordening
(Verordening 13701/2007 zoals aangepast door Verordening 2016/12338) gevoerde
correspondentie - zoals eventuele e-mailcorrespondentie en gespreksverslagen alsook
SMS-, whatsapp- en Signalberichten of berichten van vergelijkbare berichtendiensten -
zoals tussen (vertegenwoordigers van) IenW en (vertegenwoordigers van) de Europese
Commissie; resp. tussen (vertegenwoordigers van) NS en (vertegenwoordigers van) de
Europese Commissie (voor zover uw ministerie daarover beschikt) vanaf 3 augustus
2021 tot en met 9 juni 2022;
Pagina 1 van 73. Een kopie van alle correspondentie zoals eventuele e-mailcorrespondentie en
gespreksverslagen alsook SMS-, whatsapp- en Signalberichten of berichten van
vergelijkbare berichtendiensten - over de periode vanaf 3 augustus 2021 tot en met 9
juni 2022 tussen de staatssecretaris en/of de ambtenaren van lenW en/of andere
vertegenwoordigers van het ministerie van lenW en (vertegenwoordigers van) de
Europese Commissie over het Vierde Spoorpakket en/of de PSO-verordening en/of de
spoorordening en/of decentralisatie van spoorlijnen en/of de positie van de NS in
Nederland en/of de (het voornemen tot onderhandse gunning van) de HRN concessie.
Procesverloop
Bij e-mail van 9 juni 2022 is de ontvangst van uw verzoek bevestigd. Bij e-mail van 7 juli 2022
is het besluit op uw verzoek met twee weken verdaagd.
De termijn voor het nemen van een beslissing op uw verzoek is op grond van artikel 4.1, derde
lid, van de Woo opgeschort voor een periode van twee weken teneinde derde belanghebbenden
in de gelegenheid te stellen hun zienswijze(n) naar voren te brengen. Dit is op 19 juli 2022 per
e-mail aan u meegedeeld.
Wettelijk kader
Uw verzoek valt onder de reikwijdte van de Woo. Voor zover er documenten onder de
reikwijdte van de Woo vallen, zijn deze op grond daarvan beoordeeld. Voor de relevante
wetsartikelen van de Woo verwijs ik u naar bijlage 1 van dit besluit.
Inventarisatie documenten
Er zijn in totaal 27 documenten aangetroffen en deze zijn opgenomen op de inventarislijst die
als bijlage bij dit besluit is gevoegd.
Zienswijzen
Op 19 juli 2022 zijn derde-belanghebbenden in de gelegenheid gesteld om hun zienswijzen
naar voren te brengen. Deze zienswijzen heb ik in mijn belangenafweging betrokken.
Besluit
Ik heb besloten uw verzoek af te wijzen en de documenten zoals opgenomen op de
inventarislijst niet openbaar te maken. De inventarislijst maakt integraal onderdeel uit van dit
besluit. Voor de toegepaste weigeringsgronden van de documenten wil ik u verwijzen naar de
inventarislijst. Voor de motivering verwijs ik naar het onderdeel ‘Overwegingen’ van dit besluit.
Overwegingen
De Woo gaat uit van een recht op openbaarheid van publieke informatie (art. 1.1 Woo).
Eenieder kan een verzoek tot openbaarmaking van publieke informatie doen bij een
bestuursorgaan zonder daarbij een belang te stellen (artikel 4.1 Woo). De aan een verzoeker
verstrekte informatie wordt openbaar voor eenieder.
De Woo is niet van toepassing op informatie die al openbaar is.
Openbaarheid is het uitgangspunt bij de beoordeling van een informatieverzoek, tenzij er
uitzonderingsgronden zijn die aan openbaarmaking in de weg staan. De uitzonderingsgronden
staan in hoofdstuk 5 van de Woo.
Pagina 2 van 7Het belang van de betrekkingen van Nederland met andere staten en met
internationale organisaties (artikel 5.1, tweede lid, onder a Woo)
Op grond van artikel 5.1, tweede lid, aanhef en onder a, van de Woo blijft verstrekking van
informatie achterwege voor zover het belang daarvan niet opweegt tegen het belang van de
betrekkingen van Nederland met andere staten en met internationale organisaties.
Voor de toepassing van deze bepaling is het voldoende dat men als gevolg van het verschaffen
van de verzochte informatie voorziet dat de internationale betrekkingen op bepaalde punten
stroever zullen gaan verlopen, met als gevolg dat het onderhouden van diplomatieke
betrekkingen, of het voeren van bilateraal overleg met landen of internationale organisaties
moeilijker zal verlopen dan voorheen. In verband met het voorgaande merk ik op dat voor de
toepassing van onderhavige uitzonderingsgrond niet is vereist dat de voorziene verslechtering
van de betrekkingen zich ook daadwerkelijk voordoet. Het gaat er bij toepassing van deze
uitzonderingsgrond dus om of openbaarmaking van de informatie kan leiden tot stroevere
contacten met andere landen en/of internationale organisaties.
Naar mijn mening zal door openbaarmaking van de verzochte informatie in de aangetroffen
documenten de betrekkingen met internationale organisaties stroever gaan verlopen in de zin
dat bilateraal overleg moeilijker zal gaan worden en/of dat deze organisaties minder dan
voorheen geneigd zullen zijn tot het verstrekken van bepaalde gegevens of toelichting. Hiertoe
overweeg ik als volgt.
Momenteel doet de Europese Commissie onderzoek naar de aangelegenheid waarop uw
Woo-verzoek betrekking heeft. In dit kader vinden er gesprekken plaats tussen mijn ministerie
en de Europese Commissie. Openbaarmaking van de informatie in de aangetroffen documenten
kan de vertrouwensrelatie tussen Nederland en de Europese Commissie, op basis waarvan de
gesprekken met betrekking tot bovengenoemde aangelegenheid plaatsvinden, schaden
waardoor deze gesprekken moeilijker zullen verlopen.
Op grond hiervan ben ik van oordeel dat wanneer ik tot openbaarmaking van de informatie zou
overgaan, het belang als bedoeld in artikel 5.1, tweede lid, aanhef en onder a, van de Woo in
het gedrang komt. Ik heb daarom besloten de desbetreffende informatie niet openbaar te
maken.
Ik breng in herinnering dat u uit besluiten op gelijkluidende Wob-verzoeken over tijdvakken
van voor de datum van het nu ingediende Woo-verzoek, bekend is dat de Europese Commissie
heeft aangegeven dat dit type correspondentie vertrouwelijk dient te blijven. Daarbij heeft de
Commissie gewezen op de uitzonderingsgrond van artikel 4, tweede lid, derde streepje, van de
Eurowob-Verordening. Daarin is bepaald dat de toegang tot een document wordt geweigerd
wanneer openbaarmaking ervan zou leiden tot de ondermijning van de bescherming van het
doel van inspecties, onderzoek en audits. In die besluiten werd tevens gewezen op de
kabinetsreactie over toepassing van de Eurowob1. Daarin wordt het - door het Europese Hof
van Justitie bevestigde - belang van het beschermen van vertrouwelijke informatie uit het
administratieve dossier hangende lopende onderzoeken van de Europese Commissie genoemd.
De eerbiediging van de persoonlijke levenssfeer (artikel 5.1, tweede lid, aanhef en
onder e, van de Woo)
Ik maak geen informatie openbaar als dit de persoonlijke levenssfeer schaadt en dit belang
zwaarder weegt dan het belang van openbaarheid (artikel 5.1, tweede lid, aanhef en onder e,
van de Woo). Dit betreft persoonsgegevens die (indirect) te herleiden zijn tot een persoon
1 Tweede Kamer, vergaderjaar 2020-2021, 22 112, nr. 2972, verslag van de Europese
Commissie over de toepassing in 2019 van Verordening (EG) nr. 1049/2001, kst-22112-
2972.pdf (officielebekendmakingen.nl).
Pagina 3 van 7Bezwaarclausule
Voor nadere informatie over dit besluit kunt u terecht bij de hierboven genoemde
contactpersoon. Op grond van de Algemene wet bestuursrecht kunnen
belanghebbenden een bezwaarschrift indienen tegen dit besluit binnen zes weken na de
dag waarop dit is bekendgemaakt.
Het bezwaarschrift moet worden gericht aan de Staatssecretaris van Infrastructuur en
Waterstaat, ter attentie van Hoofddirectie Bestuurlijke en Juridische Zaken, afdeling
Algemeen Bestuurlijk-Juridische Zaken, postbus 20901, 2500 EX Den Haag.
Het bezwaarschrift dient te zijn ondertekend en ten minste te bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaarschrift zich richt (datum en
nummer of kenmerk);
d. een opgave van de redenen waarom men zich met het besluit niet kan verenigen;
e. zo mogelijk een afschrift van het besluit waartegen het bezwaarschrift zich richt.
Het niet voldoen aan deze eisen kan leiden tot niet-ontvankelijkheid van het
bezwaarschrift.
Een bezwaarschrift kan uitsluitend per gewone post en niet per e-mail worden
ingediend.
Machtigt u iemand om namens u bezwaar te maken? Stuur dan ook een kopie van de
machtiging mee. Bij indiening van een bezwaarschrift namens een rechtspersoon, dient
u documenten mee te sturen (origineel uittreksel uit het handelsregister en/of een
kopie van de statuten van de rechtspersoon) waaruit blijkt dat u bevoegd bent namens
de rechtspersoon op te treden.
Pagina 5 van 7Bijlage 1 – Relevante artikelen uit de Woo
Artikel 1.1
Eenieder heeft recht op toegang tot publieke informatie zonder daartoe een belang te
hoeven stellen, behoudens bij deze wet gestelde beperkingen.
Artikel 2.5
Bij de toepassing van deze wet wordt uitgegaan van het algemeen belang van
openbaarheid van publieke informatie voor de democratische samenleving.
Artikel 4.1
1. Eenieder kan een verzoek om publieke informatie richten tot een bestuursorgaan of
een onder verantwoordelijkheid van een bestuursorgaan werkzame instelling, dienst of
bedrijf. In het laatste geval beslist het verantwoordelijke bestuursorgaan op het
verzoek.
2. Een verzoek kan mondeling of schriftelijk worden ingediend en kan elektronisch
worden verzonden op de door het bestuursorgaan aangegeven wijze.
3. De verzoeker behoeft bij zijn verzoek geen belang te stellen.
4. De verzoeker vermeldt bij zijn verzoek de aangelegenheid of het daarop betrekking
hebbende document, waarover hij informatie wenst te ontvangen.
5. Indien een verzoek te algemeen geformuleerd is, verzoekt het bestuursorgaan
binnen twee weken na ontvangst van het verzoek de verzoeker om het verzoek te
preciseren en is het de verzoeker daarbij behulpzaam.
6. Het bestuursorgaan kan besluiten een verzoek niet te behandelen, indien de
verzoeker niet meewerkt aan een verzoek tot precisering als bedoeld het vijfde lid. In
afwijking van artikel 4:5, vierde lid, van de Algemene wet bestuursrecht wordt het
besluit om het verzoek niet te behandelen aan de verzoeker bekendgemaakt binnen
twee weken nadat het verzoek is gepreciseerd of nadat de daarvoor gestelde termijn
ongebruikt is verstreken.
7. Een verzoek om informatie wordt ingewilligd met inachtneming van het bepaalde in
hoofdstuk 5.
Artikel 5.1
1. Het openbaar maken van informatie ingevolge deze wet blijft achterwege voor zover
dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf 3.1 onderscheidenlijk paragraaf
3.2 van de Uitvoeringswet Algemene verordening gegevensbescherming, tenzij de
betrokkene uitdrukkelijk toestemming heeft gegeven voor de openbaarmaking van
deze persoonsgegevens of deze persoonsgegevens kennelijk door de betrokkene
openbaar zijn
gemaakt;
e. nummers betreft die dienen ter identificatie van personen die bij wet of algemene
maatregel van bestuur zijn voorgeschreven als bedoeld in artikel 46 van de
Uitvoeringswet Algemene verordening gegevensbescherming, tenzij de verstrekking
kennelijk geen inbreuk op de levenssfeer maakt.
2. Het openbaar maken van informatie blijft eveneens achterwege voor zover het
belang daarvan niet opweegt tegen de volgende belangen:
Pagina 6 van 7a. de betrekkingen van Nederland met andere landen en staten en met internationale
organisaties;
b. de economische of financiële belangen van de Staat, andere publiekrechtelijke
lichamen of bestuursorganen, in geval van milieu-informatie slechts voor zover de
informatie betrekking heeft op handelingen met een vertrouwelijk karakter;
c. de opsporing en vervolging van strafbare feiten;
d. de inspectie, controle en toezicht door bestuursorganen;
e. de eerbiediging van de persoonlijke levenssfeer;
f. de bescherming van andere dan in het eerste lid, onderdeel c, genoemde
concurrentiegevoelige bedrijfs- en fabricagegegevens;
g. de bescherming van het milieu waarop deze informatie betrekking heeft;
h. de beveiliging van personen en bedrijven en het voorkomen van sabotage;
i. het goed functioneren van de Staat, andere publiekrechtelijke lichamen of
bestuursorganen.
3. Indien een verzoek tot openbaarmaking op een van de in het tweede lid genoemde
gronden wordt afgewezen, bevat het besluit hiervoor een uitdrukkelijke motivering.
4. Openbaarmaking kan tijdelijk achterwege blijven, indien het belang van de
geadresseerde van de informatie om als eerste kennis te nemen van de informatie dit
kennelijk vereist. Het bestuursorgaan doet mededeling aan de verzoeker van de
termijn waarbinnen de openbaarmaking alsnog zal geschieden.
5. In uitzonderlijke gevallen kan openbaarmaking van andere informatie dan milieu-
informatie voorts achterwege blijven indien openbaarmaking onevenredige benadeling
toebrengt aan een ander belang dan genoemd in het eerste of tweede lid en het
algemeen belang van openbaarheid niet tegen deze benadeling opweegt. Het
bestuursorgaan baseert een beslissing tot achterwege laten van de openbaarmaking
van enige informatie op deze grond ten aanzien van dezelfde informatie niet tevens op
een van de in het eerste of tweede lid genoemde gronden.
6. Het openbaar maken van informatie blijft in afwijking van het eerste lid, onderdeel
c, in geval van milieu-informatie eveneens achterwege voor zover daardoor het in het
eerste lid, onderdeel c, genoemde belang ernstig geschaad wordt en het algemeen
belang van openbaarheid van informatie niet opweegt tegen deze schade.
7. Het eerste en tweede lid zijn niet van toepassing op milieu-informatie die betrekking
heeft op emissies in het milieu.
Pagina 7 van 7