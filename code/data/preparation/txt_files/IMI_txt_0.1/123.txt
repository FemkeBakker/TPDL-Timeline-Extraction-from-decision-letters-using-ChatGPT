File id: 123 File title: besluit-woo-verzoek-over-consultatie-wijziging-paspoortwet.pdf.
Ministerie van Binnenlandse Zaken en
Koninkrijksrelaties
czw
BZK
Den Haag
www.linkedin.com/company/
ministerie-van- bzk
Kenmerk
2022-0000360433
Uw kenmerk
Bijlage(n)
1
15 JUL 2022
Datum
Betreft besluit op uw Woo-verzoek
In uw verzoek van 1 juni 2022 door mij ontvangen op 3 juni 2022, heeft u mij
gevraagd informatie openbaar te maken over de voorbereiding, financiering en
uitvoering van de consultatie van de wijziging van de Paspoortwet met betrekking
tot de centrale voorziening voor biometrische gegevens evenals informatie
betreffende de voorbereiding en daartoe gemaakte kosten aangaande de
voorbereiding van het conceptwetsvoorstel; zowel waar deze rechtsreeks rusten
onder het ministerie BZK als onder het agentschap Rijksdienst voor
Identiteitsgegevens (RvIG).
Over dit verzoek heeft u op 23 juni 2022 contact gehad met een medewerker van
het Ministerie van Binnenlandse Zaken en Koninkrijksrelaties. In dit
telefoongesprek is besproken dat u voor 8 juli 2022 een eerste deelbesluit zal
ontvangen over de door u verzochte informatie betreffende de consultatie van het
wetsvoorstel. Voorts is besproken dat het besluit over de informatie betreffende
de voorbereiding en daartoe gemaakte kosten aangaande de voorbereiding van
het conceptwetsvoorstel u eind augustus/ begin september 2022 zal toekomen.
Hierbij is besproken dat de documenten die gaan over het vraagstuk van het
weglaten van het geslacht op de identiteitskaart niet binnen dit Woo-verzoek
vallen. Uw klacht zal in een aparte procedure worden behandeld. Deze afspraken
zijn aan u per mail bevestigd op 24 juni 2022.
1. Wettelijk kader
Ik behandel uw verzoek als een verzoek op grond van de Wet open overheid
(Woo). De relevante artikelen uit de Woo kunt u vinden in bijlage 1 bij deze brief.
2. Inventarisatie documenten
Op basis van uw verzoek is gezocht binnen de diverse systemen en zijn door
medewerkers hun e-mails geraadpleegd. Er zijn 25 documenten gevonden die
zien op het onderwerp van uw Woo-verzoek.
Deze documenten zijn genoemd in de inventarislijst in bijlage 2 bij deze brief. In
deze brief wordt vanaf nu verwezen naar de nummers op de inventarislijst, zodat
voor u duidelijk is wat ik per document heb besloten en waarom ik dit heb
besloten.
Pagina 1 van 6Reeds openbare documenten
De Woo is niet van toepassing op documenten die al openbaar zijn. Een document
met het nummer 1.15b is reeds openbaar en staat op de inventarislijst als
zodanig aangemerkt. Op de inventarislijst staat ook aangegeven waar u dit
document kunt vinden.
3. Besluit
Ik besluit de door u gevraagde informatie niet openbaar te maken. Op de
inventarislijst staat bij de documenten aangegeven welke uitzonderingsgronden
zijn toegepast.
De inventarislijst maakt integraal onderdeel uit van het besluit. Voor de
motivering van dit besluit verwijs ik naar het onderdeel "Overwegingen" onder 4
van deze brief.
4. Overwegingen
Algemene overweging: openbaarheid t.a.v. een ieder
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in het eerste artikel 1.1. van de
Woo. Dit is een belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. De Woo is
niet van toepassing op informatie die al openbaar is.
Algemene uitgangspunten bij toetsing aan de uitzonderingsgronden
De toetsing aan de uitzonderingsgronden verloopt als volgt. Eerst kijk ik of een
van de uitzonderingsgronden speelt. Dat doe ik meestal per alinea, soms per zin.
Vervolgens kijk ik wat voor soort uitzonderingsgrond het is. Als het een absolute
uitzonderingsgrond is, mag ik de informatie niet verstrekken. Als het een relatieve
uitzonderingsgrond is, moet ik een afweging maken tussen het algemeen belang
van openbaarheid en het specifieke belang dat de uitzonderingsgrond beschermt.
Daarbij weegt het belang van openbaarheid zwaar. Als ik informatie weiger, moet
ik goed motiveren waarom ik dat doe. Dat geldt nog sterker als de informatie
ouder dan vijf jaar is.
Het belang van het goed functioneren van de Staat, andere
publiekrechtelijke lichamen of bestuursorganen
Op grond van artikel 5.1, tweede lid, aanhef en onder i, van de Woo kan ik geen
informatie openbaar maken wanneer dit het goed functioneren van de Staat of
andere overheden schaadt en dit belang zwaarder weegt dan het belang van
openbaarheid. Alle gevonden documenten betreffen in dit geval conceptteksten,
te weten e-mails of bijlagen bij e-mails.Waar sprake is van concepten zie ik geen aanleiding om de persoonlijke
beleidsopvattingen bestemd voor intern beraad openbaar te maken. Dit omdat
het hier gaat om concepten van documenten over de internetconsultatie, dan wel
communicatie over die conceptdocumenten. Deze concepten zijn nog niet 'rijp'. In
de fase waarin het einddocument nog vorm moet krijgen, moet er ruimte zijn om
conceptteksten en gedachten met elkaar uit te wisselen. Het gaat dus om het
intern delen van informatie wat moet leiden tot een definitief document. Ik acht
het belangrijk dat in die voorbereidende fase om tot een definitief besluit te
komen concepten daarvan in vertrouwen kunnen worden uitgewisseld. Gelet
hierop maak ik deze conceptdocumenten in zijn geheel niet openbaar met een
beroep op het belang van het goed functioneren van de Staat. Op dezelfde
informatie is ook het bepaalde in artikel 5.2, eerste lid, van de Woo van
toepassing. Zie daartoe hieronder in het besluit. Het definitieve documenten is op
internet geplaatst. Dat betreft document 1.15b. Op de inventarislijst is de
vindplaats opgenomen.
Persoonlijke beleidsopvattingen in een document voor intern beraad
Uitgangspunt van de Woo is dat overheidsinformatie openbaar is. Dit geldt in
principe ook voor documenten opgesteld voor intern beraad. Intern beraad is het
overleg tussen ambtenaren binnen een bestuursorgaan, of binnen een kring van
bestuursorganen die gezamenlijk verantwoordelijk zijn voor een bestuurlijke
aangelegenheid. Documenten die bestemd zijn voor intern beraad kunnen
persoonlijke beleidsopvattingen bevatten. Dat is hier ook het geval. Het betreft
namelijk 24 documenten, e-mails en bijlagen, waarin ambtenaren hun
opvattingen en meningen delen over de eindtekst van de internetconsultatie. Het
resultaat hiervan is uiteindelijk weergegeven in het definitieve eindstuk. Ten
aanzien van de openbaarmaking van deze persoonlijke beleidsopvattingen geldt
het volgende. Op grond van artikel 5.2, eerste lid, van de Woo worden
persoonlijke beleidsopvattingen in documenten die bestemd zijn voor intern
beraad niet openbaar gemaakt. Persoonlijke beleidsopvattingen zijn ambtelijke
adviezen, meningen, visies, standpunten en overwegingen ten behoeve van intern
beraad. Persoonlijke beleidsopvattingen zijn niet: feiten, prognoses,
beleidsalternatieven, de gevolgen van een bepaald beleidsalternatief of andere
onderdelen met een overwegend objectief karakter.
Het is van belang dat ambtenaren intern vrij met elkaar van gedachten moeten
kunnen wisselen over beleidskeuzes, waaronder de op internet te plaatsen tekst
bij de internetconsultatie. Een zekere mate van veiligheid is nodig om te kunnen
komen tot een effectieve besluitvorming. Ik acht het in dit geval ook niet in het
belang van een goede en democratische bestuursvoering om met toepassing van
artikel 5.2, tweede lid, de persoonlijke beleidsopvattingen toch openbaar te
maken. Gelet hierop maak ik in dit dossier de persoonlijke beleidsopvattingen
bestemd voor intern beraad niet openbaar.
Plaatsing op internet
Dit besluit wordt op www.rijksoverheid.nl gepubliceerd.Informatie over Woo-procedure
Voor meer informatie over de Woo-procedure, kunt u kijken op <rijksoverheid.nl.
De Staatssecretaris van Binnenlandse Zaken en Koninkrijksrelaties,
narririS deze,
Secretaris-Generaal Ministerie van Binnenlandse Zaken en Koninkrijkrelaties
Bezwaar
Tegen dit besluit kunt u binnen zes weken na de dag waarop dit is bekend
gemaakt een bezwaarschrift indienen. Het bezwaarschrift moet door de indiener
zijn ondertekend en bevat ten minste zijn naam en adres, de dagtekening, een
omschrijving van het besluit waartegen het bezwaar is gericht en de gronden
waarop het bezwaar rust. Dit bezwaarschrift moet worden gericht aan: de Minister
van Binnenlandse Zaken en Koninkrijksrelaties, Directie Constitutionele Zaken en
Wetgeving, Postbus 20011, 2500 EA Den Haag. Voor meer informatie hierover zie
www.rijksoverheid.ni/ministeries/ministerie-van-binnenlandse-zaken-en-
koninkrijksrelaties/contact/bezwaarschrift-indienen/formulier-bezwaarschrift-
indienen-bzk.Bijlage
Documen Beoordeling Woo-
t nr. Datum Tijd Omschrijving gronden Woo-gronden Opmerkingen
30-3- 13: 5.1 lid 2 sub i 1.1a t/m 1.15a zijn concepten ter voorbereiding van
1.1a 2022 44 e-mail Niet openbaar en 5.2 het einddocument.
bijlage bij e-mail 5.1 lid 2 sub i
1.1b 30/3 13:44 Niet openbaar en 5.2
30-3- 13: 5.1 lid 2 sub i
1.2 2022 54 e-mail Niet openbaar en 5.2
31-3- 09: 5.1 lid 2 sub i
1.3a 2022 40 e-mail Niet openbaar en 5.2
bijlage bij e-mail 5.1 lid 2 sub i
1.3b 31/3 09:40 Niet openbaar en 5.2
31-3- 11: 5.1 lid 2 sub i
1.4a 2022 48 e-mail Niet openbaar en 5.2
bijlage bij e-mail 5.1 lid 2 sub i
1.4b 31/3 11:48 Niet openbaar en 5.2
31-3- 14: 5.1 lid 2 sub i
1.5a 2022 19 e-mail Niet openbaar en 5.2
bijlage bij e-mail 5.1 lid 2 sub i
1.5b 31/3 14:19 Niet openbaar en 5.2
31-3- 14: 5.1 lid 2 sub i
1.6a 2022 26 e-mail Niet openbaar en 5.2
bijlage bij e-mail 5.1 lid 2 sub i
1.6b 31/3 14:26 Niet openbaar en 5.2
31-3- 14: 5.1 lid 2 sub i
1.7 2022 28 e-mail Niet openbaar en 5.2
31-3- 14: 5.1 lid 2 sub i
1.8a 2022 41 e-mail Niet openbaar en 5.2
bijlage bije-mail 5.1 lid 2 sub i
1.8b 31/3 14:41 Niet openbaar en 5.2
31-3- 15: 5.1 lid 2 sub i
1.9a 2022 38 e-mail Niet openbaar en 5.2
bijlage bij e-mail 5.1 lid 2 sub i
1.9b 31/3 15:38 Niet openbaar en 5.231-3- 15: 5.1 lid 2 sub i
1.10 2022 48 e-mail Niet openbaar en 5.2
31-3- 15: 5.1 lid 2 sub i
2022 58 e-mail Niet openbaar en 5.2
31-3- 16: 5.1 lid 2 sub i
1.12a 2022 17 e-mail Niet openbaar en 5.2
bijlage bij e-mail 5.1 lid 2 sub i
1.12b 31/3 16:17 Niet openbaar en 5.2
31-3- 16: 5.1 lid 2 sub i
1.13 2022 25 e-mail Niet openbaar en 5.2
31-3- 16: 5.1 lid 2 sub i
1.14a 2022 35 e-mail Niet openbaar en 5.2
bijlage bij e-mail 5.1 lid 2 sub i
1.14b 31/3 16:35 Niet openbaar en 5.2
31-3- 17: 5.1 lid 2 sub i
1.15a 2022 09 e-mail Niet openbaar en 5.2
Vindplaats:
bijlage bij e-mail https://www.internetconsultatie.nl/biometrischegege
1.15b 31/3 17:09 Reeds openbaar venspaspoortwet/bl