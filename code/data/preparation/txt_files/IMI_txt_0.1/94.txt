File id: 94 File title: besluit-op-woo-verzoek-over-twee-vacatures-uit-2020.pdf.
Ministerie van Binnenlandse Zaken en
Koninkrijksrelaties
czw
BZK
Den Haag
www.linkedin.com/company/
ministerie-van-bzk
Kenmerk
2022-0000383632
Uw kenmerk
Bijlage(n)
2
2 8 JUL 2022
Datum
Betreft Besluit op uw Woo-verzoek
Geachte
U heeft per e-mail van 27 mei 2022 op grond van de Wet open overheid (hierna:
Woo) verzocht om openbaarmaking van alle informatie die betrekking heeft op
twee vacatures uit 2020, namelijk die van Directeur-generaal Curatieve Zorg en
Inspecteur-generaal Gezondheidszorg en Jeugd, beide bij het ministerie van
Volksgezondheid, Welzijn en Sport (VWS).
Op 30 mei 2022 heeft u bericht ontvangen dat uw verzoek in goede orde is
ontvangen. Daarbij is aangegeven dat uw verzoek binnen vier weken na de
ontvangst wordt beoordeeld. Over uw Woo-verzoek is vervolgens met u op 17
juni 2022 en 22 juni 2022 telefonisch contact geweest. Bij brief van 23 juni 2022
is de beslistermijn met twee weken verdaagd tot en met 8 juli 2022. Aan derde
belanghebbenden is een zienswijze gevraagd. Gelet hierop is bij brief van 6 juli
2022 in afwachting op een reactie van derde belanghebbenden de beslistermijn
opgeschort tot en met 22 juli 2022.
1. Wettelijk kader
Ik begrijp uw verzoek als een verzoek op basis van de Wet open overheid (hierna:
Woo). De relevante artikelen uit de Woo kunt u vinden in bijlage 1 bij deze brief.
Uitgangspunt van de Woo is dat - in het belang van een goede en democratische
bestuursvoering - overheidsdocumenten onder meer op verzoek openbaar worden
gemaakt. Dit uitgangspunt geldt niet als een specifieke geheimhoudingsplicht zich
ertegen verzet of als één of meer wettelijke uitzonderingsgronden van toepassing
zijn. Het verzoek moet betrekking hebben op documenten die feitelijk beschikbaar
zijn en niet al openbaar gemaakt zijn.
2. Nadere afbakening Woo-verzoek
U heeft in de telefoongesprekken toegelicht welke informatie u wilt ontvangen en
uw Woo-verzoek nader gespecificeerd. U gaf aan inzicht te willen krijgen in de
tijdlijn van de twee selectieprocedures. Afgesproken is dat aan u informatie in
algemene zin wordt verstrekt over het verloop van de twee procedures, mede aan
de hand van de vaste stappen die bij elke vacature worden doorlopen.
Pagina 1 van 6CZW
BZK
Datum
Op hoofdlijnen onderscheiden we de volgende stappen:
- Openstellen vacature Kenmerk
2022-0000383632
- Eerste selectiefase (beoordelen sollicitatiebrieven en oriënterende
gesprekken)
- Voorselectie (vaststellen selectielijst van geschikte kandidaten)
- Selectiefase (gesprekken met de selectiecommissie)
- Benoeming
Deze processtappen zijn gebruikt om de gevonden documenten te ordenen (zie
bijlage 2 inventarislijst).
De algemene informatie die aansluit bij uw Woo-verzoek is al openbaar. Deze
wordt niet vermeld op de inventarislijst. Om u tegemoet te komen geef ik u wel
de vindplaats waar de informatie te vinden is.
Op de website www.algemenebestuursdienst.nl kunt u lezen wat de rol is van het
ministerie van BZK, en in het bijzonder Bureau Algemene Bestuursdienst bij de
begeleiding van vacatures voor topfuncties bij het Rijk. Deze informatie sluit aan
bij uw Woo-verzoek. Hier kunt u ook informatie vinden over het vacatureproces
voor functies die behoren tot de Topmanagementgroep (TMG) van het Rijk:
Vacatureproces TMG 1 Vacatures en loopbaan 1 Algemene Bestuursdienst.
Ook wijs ik u in dit verband op het besluit Voorselectiecommissie ABD-
topmanagementgroep (2013) waarmee een aparte commissie is ingesteld die tot
taak heeft de directeur-generaal voor de Algemene Bestuursdienst (ABD) te
adviseren over benoembare kandidaten voor een vacante functie van de ABD-
topmanagementgroep (TMG). Zie hiervoor:
httbs://wetten.overheid.nl/BWBRO033652/2016-06-23.
3. Inventarisatie documenten
Naar aanleiding van uw Woo-verzoek zijn er ten aanzien van de vacature
Directeur-generaal Curatieve Zorg bij VWS 29 documenten gevonden en ten
aanzien van de vacature Inspecteur-generaal Gezondheidszorg en Jeugd bij VWS
25 documenten gevonden. Deze documenten zijn genoemd in de inventarislijst in
bijlage 2 bij deze brief. In deze brief wordt vanaf nu verwezen naar de nummers
op de inventarislijst, zodat voor u duidelijk is wat ik per document heb besloten
en waarom ik dit heb besloten.
U heeft in uw verzoek (en de nadere afbakening hiervan) aangegeven over welke
aangelegenheid u informatie wilt ontvangen. Een aantal documenten gaat
gedeeltelijk dan wel in het geheel niet over de door u aangegeven aangelegenheid
en staat op de inventarislijst als zodanig aangemerkt. Deze informatie valt buiten
de reikwijdte van uw verzoek en heb ik daarom uit de documenten verwijderd.
4. Zienswijzen
De betrokken belanghebbenden zijn gevraagd hun mening te geven over de
voorgenomen openbaarmaking van de door u gevraagde informatie. De reactie
van belanghebbenden is meegewogen bij de beoordeling van uw Woo-verzoek.
Pagina 2 van 6CZW
BZK
Datum
5. Besluit
Ik kom gedeeltelijk tegemoet aan uw verzoek en maak de gevraagde informatie Kenmerk
2022-0000383632
deels openbaar. Er zijn 28 documenten die ik echter niet openbaar maak. Per
document is op de inventarislijst aangegeven welke uitzonderingsgronden zijn
toegepast.
Algemene overweging: openbaarheid t.a.v. een ieder
Als eerste wil ik u wijzen op het volgende.
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in het eerste artikel 1.1. van de
Woo. Dit is een belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. De Woo is
niet van toepassing op informatie die al openbaar is.
Algemene uitgangspunten bij toetsing aan de uitzonderingsgronden
De toetsing aan de uitzonderingsgronden verloopt als volgt. Eerst kijk ik of een
van de uitzonderingsgronden speelt. Dat doe ik meestal per alinea, soms per zin.
Vervolgens kijk ik wat voor soort uitzonderingsgrond het is. Als het een absolute
uitzonderingsgrond is, mag ik de informatie niet verstrekken. Als het een relatieve
uitzonderingsgrond is, moet ik een afweging maken tussen het algemene belang
van openbaarheid en het specifieke belang dat de uitzonderingsgrond beschermt.
Daarbij weegt het belang van openbaarheid zwaar. Als ik informatie weiger, moet
ik goed motiveren waarom ik dat doe.
Wanneer het gaat om informatie waar belangen van anderen bij betrokken zijn,
moet ik hen de mogelijkheid geven om een zienswijze in te dienen. Dit betekent
dat zij hun mening kunnen geven over of de informatie wel of niet openbaar
gemaakt moet worden. Het is uiteindelijk aan mij om te beslissen of ik de
informatie openbaar maak. In de inventarislijst en op de documenten heb ik
opgenomen welke uitzonderingsgronden van toepassing zijn.
Met betrekking tot de informatie die ik niet of deels niet openbaar maak overweeg
ik het volgende.
Overwegingen
De eerbiediging van de persoonlijke levenssfeer
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. Het gaat om
sollicitatiebrieven met CV van kandidaten en (delen uit de) correspondentie met
de Voorselectiecommissie ABD Topmanagementgroep, de inhoud van de
selectiegesprekken met kandidaten en de correspondentie met bewindslieden en
Ministerraad over de voorgenomen benoeming van de eindkandidaat.
Pagina 3 van 6CZW
BZK
Datum
Openbaarmaking van de inhoud raakt de persoonlijke levenssfeer van betrokken
personen. Het ziet immers op individuele sollicitaties op bovengenoemde Kenmerk
2022-0000383632
vacatures en de beoordeling hiervan. Ook betreft het informatie in documenten
die (indirect) te herleiden is tot een persoon, zoals het aantal kandidaten in een
bepaalde fase van de selectieprocedure. Bij de documenten met nummers 3 tot
en met 6, 29, 31 tot en met 44 en 53 is dit voor het gehele document het geval.
Daarnaast betreft het passages of zinnen in andere documenten (zie hiervoor
bijlage 2 inventarislijst). Ik vind het in dit geval belangrijk dat de inhoud van deze
documenten en de identiteit van betrokkenen niet bekend worden omdat dit zijn
of haar privacy kan schenden. Dat vind ik niet wenselijk. Daarom maak ik deze
documenten en de in deze documenten opgenomen persoonsgegevens niet
openbaar.
In diverse documenten staat informatie die raakt aan de privacy, namelijk
persoonlijke gegevens van medewerkers en kandidaten die reageren op de
bovengenoemde vacatures waaronder namen, e-mailadressen, functies en
telefoonnummers. Ik vind het belang van privacy in dit geval zwaarder wegen dan
het belang van openbaarheid. Daarom maak ik deze persoonsgegevens niet
openbaar.
In diverse documenten staan (ook) persoonsgegevens van ambtenaren vermeld.
Het gaat om gegevens die herleidbaar zijn tot een persoon, zoals namen, e-
mailadressen, functienamen en telefoonnummers. In het kader van goed
werkgeverschap in algemene zin vind ik dat het belang van privacy zwaarder
moet wegen dan het belang van openbaarheid. Dit ter bescherming van de
privacy van de betrokken ambtenaren. Daarbij weegt mee dat het hier niet gaat
om het opgeven van een naam aan een individuele burger die met een ambtenaar
in contact treedt, maar om, openbaarmaking op grond van de Woo.
Het belang van het goed functioneren van de Staat, andere publiekrechtelijke
lichamen of bestuursorganen
Op grond van artikel 5.1, tweede lid, aanhef en onder i, van de Woo kan ik geen
informatie openbaar maken wanneer dit het goed functioneren van de Staat of
andere overheden schaadt en dit belang zwaarder weegt dan het belang van
openbaarheid. In (bepaalde passages uit) bepaalde documenten staat informatie
die het functioneren van de Staat of andere overheden in gevaar zou kunnen
brengen. Ik vind dat dit belang zwaarder moet wegen dan het belang van
openbaarheid.
Het is van belang dat de Staat en partijen die betrokken zijn bij werving en
selectie van kandidaten voor opengestelde vacatures van het Rijk in alle vrijheid
en vertrouwelijkheid met elkaar kunnen communiceren en informeren. Bij het
invullen van vacatures zijn alle betrokkenen erbij gebaat dat de afhandeling van
de procedure in vertrouwen plaatsvindt. Kandidaten delen hun persoonlijke
informatie in vertrouwen met de Staat (potentiële werkgever) en moeten erop
kunnen vertrouwen dat hier zorgvuldig mee wordt omgegaan. Daarnaast moet de
Staat ook in vertrouwelijkheid tot een afweging van kandidaten kunnen komen.
Openbaarmaking van deze informatie zou het vertrouwen van kandidaten in de
overheid schaden. Ook zou de Staat hiermee in strijd met goed werkgeverschap
Pagina 4 van 6czw
BZK
Datum
handelen. Openbaarmaking van betreffende informatie kan het risico meebrengen
dat mogelijke kandidaten zich in de toekomst terughoudender zullen opstellen. Kenmerk
2022-0000383632
Openbaarmaking van deze in vertrouwen verstrekte informatie belemmert het
goed functioneren van de Staat en weegt derhalve niet op tegen het belang van
openbaarmaking van overheidsinformatie. Het belang van onevenredige
benadeling van de bij een sollicitatieprocedure betrokken personen en het belang
van de betreffende bestuursorganen om in alle vrijheid en vertrouwelijkheid te
kunnen communiceren wegen zwaarder. Ik maak deze informatie daarom niet
openbaar.
Het belang van het goed functioneren van de Staat, andere publiekrechtelijke
lichamen of bestuursorganen
Op grond van artikel 5.1, tweede lid, aanhef en onder i, van de Woo kan ik geen
informatie openbaar maken wanneer dit het goed functioneren van de Staat of
andere overheden schaadt en dit belang zwaarder weegt dan het belang van
openbaarheid. Het betreft hierbij conceptteksten ter voorbereiding van een
eindtekst, zijnde nota's en adviezen over de sollicitatieprocedures gericht aan de
bewindspersonen, en waarop nog geen parafen en handtekeningen zijn gezet.
Voor een ordentelijk verloop van het besluitvormingsproces is het belangrijk dat
dit gebeurt op basis van voldragen documenten. Wanneer communicatie over
conceptteksten of de conceptteksten zelf openbaar worden gemaakt is dit
schadelijk voor het goed functioneren van de Staat nu er een publiek debat kan
ontstaan over documenten die nog niet rijp zijn voor besluitvorming. Daar is ook
hier sprake van. Deze documenten maak ik daarom niet openbaar met een
beroep op het belang van het goed functioneren van de Staat. Op dezelfde
informatie is ook het bepaalde in artikel 5.2, eerste lid, van de Woo van
toepassing. Zie daartoe hieronder in het besluit.
Als het besluit eenmaal is gevallen dan staat deze uitzonderingsgrond niet in de
weg aan openbaarmaking van het definitieve document. Dan is het goed om te
kunnen reconstrueren op grond van welke adviezen, welke informatie en welke
beleidsalternatieven een besluit is genomen. Het definitieve document en
eventuele overwegingen die daarbij ter besluitvorming zijn voorgelegd, maak ik
daarom wel (gedeeltelijk) openbaar.
Persoonlijke beleidsopvattingen in een document voor intern beraad (5.2 eerste
lid Woo)
Uitgangspunt van de Woo is dat overheidsinformatie openbaar is. Dit geldt in
principe ook voor documenten opgesteld voor intern beraad. Intern beraad is het
overleg tussen ambtenaren binnen een bestuursorgaan, of binnen een kring van
bestuursorganen die gezamenlijk verantwoordelijk zijn voor een bestuurlijke
aangelegenheid. Documenten die bestemd zijn voor intern beraad kunnen
persoonlijke beleidsopvattingen bevatten. Het betreft hier een aantal documenten
die dubbel zijn, waarbij echter de concept documenten geen parafen en
handtekeningen bevatten. De definitieve documenten zijn deels openbaar
gemaakt. Ten aanzien van de openbaarmaking van deze persoonlijke
beleidsopvattingen geldt het volgende. Op grond van artikel 5.2, eerste lid, van
de Woo worden persoonlijke beleidsopvattingen in documenten die bestemd zijn
Pagina 5 van 6czw
BZK
Datum
voor intern beraad niet openbaar gemaakt. Persoonlijke beleidsopvattingen zijn
ambtelijke adviezen, meningen, visies, standpunten en overwegingen ten Kenmerk
2022-0000383632
behoeve van intern beraad. Persoonlijke beleidsopvattingen zijn niet: feiten,
prognoses, beleidsalternátieven, de gevolgen van een bepaald beleidsalternatief
of andere onderdelen met een overwegend objectief karakter.
Het is van belang dat ambtenaren intern vrij met elkaar van gedachten moeten
kunnen wisselen over beleidskeuzes, waaronder op te stellen nota's en adviezen.
Een zekere mate van veiligheid is nodig om te kunnen komen tot een effectieve
besluitvorming. Ik acht het in dit geval ook niet in het belang van een goede en
democratische bestuursvoering om met toepassing van artikel 5.2, tweede lid, de
persoonlijke beleidsopvattingen toch openbaar te maken. Gelet hierop maak ik in
dit dossier de persoonlijke beleidsopvattingen bestemd voor intern beraad niet
openbaar.
6. Wijze van openbaarmaking en publicatie
De documenten die (gedeeltelijk) openbaar worden, worden samen met deze brief
digitaal aan u toegezonden.
Dit besluit en de documenten die voor iedereen (gedeeltelijk) openbaar worden,
worden op www.rijksoverheid.nl gepubliceerd.
Vragen
Als u vragen heeft over de afhandeling van uw verzoek, dan kunt u contact
opnemen met Caroline Grootscholten (e-mailadres:
caroline.grootscholten@minbzk.nl). Voor meer informatie over de Woo-procedure,
kunt u kijken op www.rijksoverheid.nl.
Hoogachtend,
de minister voor Binnenlanen en Koninkrijksrelaties,
namens dezes
.d.Ed
de Klerck
ervangend secretaris-generaal
Belanghebbenden kunnen binnen zes weken na bekendmaking van dit besluit
daartegen per brief bezwaar maken bij de minister van Binnenlandse Zaken en
Koninkrijksrelaties, Directie Constitutionele Zaken en Wetgeving, Postbus 20011,
2500 EA Den Haag. Het bezwaarschrift moet zijn ondertekend, voorzien zijn van
een datum alsmede de naam en het adres van de indiener en dient vergezeld te
gaan van de gronden waarop het bezwaar berust en, zo mogelijk, een afschrift
van het besluit waartegen het bezwaar is gericht.
Pagina 6 van 6