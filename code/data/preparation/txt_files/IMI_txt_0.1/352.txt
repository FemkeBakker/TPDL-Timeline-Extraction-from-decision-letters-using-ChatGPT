File id: 352 File title: wob-besluit-voc-schip-de-rooswijk.pdf.
Ministerie van Binnenlandse Zaken en
Koninkrijksrelaties
czw
BZK
Den Haag
www.linkedin.com/company/
ministerie-van-bzk
Kenmerk
2022-0000038175
Uw kenmerk
Bijlage(n)
1
2 APR 2022
Datum
Betreft Wob verzoeken VOC Schip De Rooswijk
Geachte
Op 17 december 2021 zijn uw twee Wob-verzoeken door het ministerie van
Financiën doorgestuurd aan mijn ministerie. In uw e-mails van 10 september
2021 en 7 december 2021, heeft u met een beroep op de Wet openbaarheid van
bestuur (Wob) verzocht om alle informatie met betrekking tot het VOC-schip De
Rooswijk, betreffende de periode 1 januari 2000 tot en met 31 december 2009
resp. de periode 1 januari 2010 tot en met 7 december 2021.
Dit besluit ziet op beide Wob-verzoeken, aangezien zij - op de periode na -
gelijkluidend zijn. De afhandeling van uw Wob-verzoeken is dusdanig
samenhangend, dat ik heb besloten één besluit te nemen op beide Wob-
verzoeken.
Een medewerker van mijn ministerie heeft telefonisch contact met u gezocht en
daarmee uw Wob-verzoek voor ontvangst bevestigd. Tevens is met u telefonisch
contact onderhouden om de stand van zaken weer te geven van de behandeling
van uw Wob-verzoek. U heeft op 14 maart 2022 een ingebrekestelling ingediend.
Wettelijk kader
Uw verzoek valt onder de reikwijdte van de Wob. Voor de relevante Wob-artikelen
verwijs ik u naar de bijlage 1.
Inventarisatie documenten
Op basis van uw verzoek zijn in totaal 193 documenten aangetroffen. Deze
documenten zijn opgenomen in een inventarislijst, die als bijlage 2 bij dit besluit
is gevoegd. In dit besluit wordt verwezen naar de corresponderende nummers uit
de inventarislijst, zodat per document duidelijk is wat is besloten.
Uw verzoek om informatie ziet op het archief inzake het VOC-schip De Rooswijk.
Gebleken is dat na verschillende zoekslagen bij het ministerie van Financiën en
het ministerie BZK het archief over dit VOC-schip niet langer meer te vinden is.
Op grond van de artikelen 1 en 3 van de Wob, kan eenieder een verzoek om
informatie neergelegd in documenten over een bestuurlijke aangelegenheid
Pagina 1 van 9CZW
BZK
Datum
richten tot een bestuursorgaan. Zie voor de relevante passages van de Wob
Kenmerk
bijlage A. De verplichting tot openbaarmaking van documenten geldt uiteraard
2022-0000038175
niet indien er bij het bestuursorgaan geen stukken (meer) aanwezig zijn die de
gevraagde informatie bevatten.
De door u gevraagde informatie is deels niet langer meer aanwezig bij mijn
ministerie. Het dossier VOC-schip De Rooswijk was tot 2012 ondergebracht in het
archief van het Rijksvastgoedbedrijf van het ministerie van Financiën. Na deze
datum is het Rijksvastgoedbedrijf overgegaan naar mijn ministerie met
bijbehorend archief waaronder de stukken inzake het VOC-schip De Rooswijk. Bij
een eerder informatieverzoek over het VOC-schip De Rooswijk zijn de
archiefstukken zoekgeraakt. In de periode oktober 2021 tot en met december
2021 is tussen medewerkers van het archief van zowel het ministerie van
Financiën als het ministerie van BZK meermalen contact geweest met het doel de
stukken betreffende het VOC-schip De Rooswijk te vinden. Daarnaast heeft een
medewerker op 2 november 2021 en op 24 maart jl. op het ministerie van
Financiën gezocht naar de fysieke dossiermappen uit het archief. Deze
inspanningen hebben er echter niet toe geleid dat de stukken zijn gevonden. De
door u verzochte stukken zijn daardoor niet meer te vinden op mijn ministerie en
kunnen dan ook niet openbaar worden gemaakt.
Naast het formele archief, dat niet langer vindbaar is, zijn echter wel andere
documenten gevonden die onder uw Wob verzoek vallen.
Besluit
Ik heb besloten (deels) aan uw verzoek tegemoet te komen en de informatie
waarom u verzocht, deels openbaar te maken. Dit betreft de documenten op de
inventarislijst vermeld met de volgende nummers: 4, 5, 6, 7, 14, 16, 17, 18, 19,
53, 61, 67, 81, 82, 84, 88, 89, 90, 91, 92, 97, 133, 174, 175, 179, 188, 193).
De overige documenten op de inventarislijst - voor zover deze niet al openbaar
zijn, gedeeltelijk openbaar worden gemaakt of dubbel zijn gearchiveerd - worden
in het geheel niet openbaar gemaakt. Dit zijn de documenten met de volgende
nummers:
1, 2, 3, 8, 9, 10, 11, 12, 13, 20, 21, 22, 23, 24, 25, 26, 27, 28, 29, 30, 31, 32,
33, 34, 35, 36, 37, 38, 39, 40, 41, 42, 43, 44, 45, 46, 47, 48, 49, 50, 51, 52, 54,
55, 56, 57, 58, 59, 60, 62, 63, 64, 65, 66, 68, 69, 74, 76, 77, 79, 80, 83, 85, 86,
87, 93, 94, 95, 96, 98, 99, 100, 101, 102, 103, 104, 105, 106, 109, 110, 111,
112, 113, 114, 115, 117, 118, 119, 120, 121, 123, 124, 125, 126, 127, 128, 129,
131, 134, 135, 136, 137, 138, 139, 140, 141, 142, 143, 144, 145, 146, 147, 148,
149, 150, 151, 152, 153, 154, 155, 156, 157, 158, 159, 160, 162, 163, 164, 165,
166, 167, 168, 169, 170, 171, 172, 173, 176, 177, 178, 180, 181, 182, 183, 184,
185, 186, 187, 189, 190, 191, 192, 194. Onderstaand motiveer ik de redenen om
openbaarmaking van deze documenten te weigeren.
Een deel van de documenten die zijn aangetroffen zijn reeds openbaar. Het
betreft de documenten met nummers 15, 70, 71, 72, 73, 75, 78, 107, 108, 116,
122, 132, 161. In de inventarislijst treft u (zoveel mogelijk) de vindplaatsen aan.
Pagina 2 van 9CZW
BZK
Datum
Kenmerk
Met betrekking tot de documenten die ik deels openbaar maak dan wel niet 2022-0000038175
openbaar maak overweeg ik het volgende.
Overwegingen
Algemene overweging: openbaarheid t.a.v. eenieder
Allereerst wil ik u wijzen op het volgende. Ingevolge artikel 3, vijfde lid, van de
Wob, wordt een verzoek om informatie ingewilligd met inachtneming van het
bepaalde in de artikelen 10 en 11. Het recht op openbaarmaking op grond van de
Wob dient uitsluitend het publieke belang van een goede en democratische
bestuur voering. Het komt iedere burger in gelijke mate toe. Daarom kan ten
aanzien van de openbaarheid geen onderscheid worden gemaakt naar gelang de
persoon of de bedoeling of belangen van de verzoeker. Bij de te verrichten
belangenafweging worden dan ook betrokken het algemene belang bij
openbaarmaking van de gevraagde informatie en de door de weigeringsgronden
te beschermen belangen, maar niet het specifieke belang van de verzoeker.
Evenmin kent de Wob een beperkte vorm van openbaarmaking. Dit betekent dat
openbaarmaking van de gevraagde documenten uitsluitend aan u op grond van
de Wob niet mogelijk is. Indien ik aan u de betreffende documenten verstrek,
moet ik deze ook aan anderen geven indien zij daarom verzoeken. In dat licht
vinden de onderstaande belangenafwegingen dan ook plaats.
Informatie niet verstrekken ingeval economische of financiële belangen
(art. 10.2.b Wob)
Informatie wordt niet verstrekt ingeval het belang van het verstrekken van
informatie niet opweegt tegen economische of financiële belangen van de Staat,
de andere publiekrechtelijke lichamen of de in la onder c en d, bedoelde
bestuursorganen (10.2.b Wob). De informatie die ik niet openbaar maak ziet op
de kosten van de berging en bescherming van het wrak van het VOC-schip. Deze
informatie openbaar maken zou de economische en financiële belangen van de
Staat kunnen schaden.
De eerbiediging van de persoonlijke levenssfeer
Op grond van artikel 10, tweede lid, aanhef en onder e, van de Wob blijft
verstrekking van informatie achterwege voor zover het belang daarvan niet
opweegt tegen het belang dat de persoonlijke levenssfeer wordt geëerbiedigd.
In de aangetroffen documenten staan persoonsgegevens van ambtenaren en
derden. Dit betreft gegevens die herleidbaar zijn tot een persoon, zoals onder
meer namen, e-mailadressen, functienamen, handtekeningen en
telefoonnummers. In het kader van goed werkgeverschap ben ik van oordeel dat
ten aanzien van deze gegevens het belang dat de persoonlijke levenssfeer wordt
geëerbiedigd, zwaarder moet wegen dan het belang van openbaarheid. Dit ter
bescherming van de persoonlijke levenssfeer van de betrokken ambtenaar.
Daarbij is van belang dat het hier niet gaat om het opgeven van een naam aan
een individuele burger die met een ambtenaar in contact treedt, maar om
openbaarmaking van de naam in de zin van de Wob.
Pagina 3 van 9CZW
BZK
Datum
Bij de informatie die in de documenten in dit geval in het geding zijn, weegt naar
Kenmerk
mijn oordeel de persoonlijke levenssfeer van de betrokken personen zwaarder
2022-0000038175
dan het algemene, publieke belang van openbaarheid van deze
persoonsinformatie. Ik maak deze informatie dan ook niet openbaar. Voor een
overzicht van welke documenten het betreft verwijs ik u naar de inventarislijst.
Het voorkomen van onevenredige bevoordeling of benadeling
Op grond van artikel 10, tweede lid, aanhef en onder g, van de Wob blijft
verstrekking van informatie achterwege voor zover het belang daarvan niet
opweegt tegen het belang van het voorkomen van onevenredige bevoordeling of
benadeling van bij de aangelegenheid betrokken natuurlijke personen of
rechtspersonen dan wel van derden.
De betreffende documenten bevatten informatie die gelet op de aard en de inhoud
van de verzochte stukken openbaarmaking op grond van artikel 10, tweede lid,
onder g, van de Wob in de weg staat. Openbaarmaking van deze documenten
wordt in het geheel geweigerd. De betreffende documenten zijn opgenomen op de
inventarislijst. Het ziet op informatie tussen partijen waarover veel (politieke)
discussie is geweest. Aangezien de berging van het wrak VOC schip De Rooswijk
nog niet is voltooid, is het dossier ook nu nog actueel en is de voortgang van de
berging van het wrak van belang. Openbaarmaking van de betreffende informatie
kan de (samenwerking tussen) betrokken partijen onevenredig benadelen.
Het belang bij het voorkomen van onevenredig nadeel weeg ik hier zwaarder dan
het algemene belang van openbaarmaking. De openbaarmaking van deze
documenten weiger ik daarom op grond van artikel 10, tweede lid, onder g, van
de Wob.
Eenheid van regeringsbeleid
Wanneer de ministerraad een besluit neemt, geldt dat besluit vanaf dat moment
als regeringsbeleid. Het kabinet spreekt met één mond. Het openbaar maken van
de opvattingen van individuele bewindspersonen, kan de eenheid van dit beleid in
gevaar brengen. Het is belangrijk dat bewindspersonen vrij met elkaar kunnen
spreken. Met het oog op een goed bestuur is het ongewenst dat bewindspersonen
tegen elkaar uit kunnen worden gespeeld als hun afwijkende opvattingen
openbaar worden. Om deze reden wordt informatie over de opvattingen van
individuele bewindspersonen binnen het kabinet niet openbaar. Notulen van de
(Rijks)ministerraad, onderraden, ministeriële commissies en overleggen tussen
bewindspersonen worden in het geheel niet openbaar worden gemaakt met een
beroep op de eenheid van regeringsbeleid. Voor andere documenten geldt dat per
passage moet worden beoordeeld of de eenheid van regeringsbeleid in het geding
is.
Het betreft hier documenten die zien op voorbereiding van ambtelijk overleg over
het wrak VOC-Schip de Rooswijk en daarin opgenomen standpunten van
bewindspersonen. Terugkoppelingen uit dergelijke overleggen of andere
opvattingen die niet beleidsinhoudelijk zijn, kunnen de eenheid van het
regeringsbeleid raken.
Pagina 4 van 9CZW
BZK
Datum
Het belang van openbaarmaking weegt naar mijn oordeel niet op tegen het
Kenmerk
voorkomen van deze voor betrokkenen onevenredig nadelige gevolgen. De
2022-0000038175
openbaarmaking van deze documenten weiger ik daarom op grond van artikel 10,
tweede lid, aanhef en onder g, Wob in combinatie met artikel 11 van de Wob.
Voor deze afweging vind ik onder meer steun in de rechtspraak van de
bestuursrechter over stukken opgesteld ten behoeve van het MH-17 onderzoek
(ABRvS 25 oktober 2017, ECLI:NL:RVS:2017:2883).
Documenten ten behoeve van intern beraad (art 11, lid 1 Wob)
Uitgangspunt van de Wob is dat overheidsinformatie openbaar is. Dit geldt in
beginsel ook voor documenten opgesteld ten behoeve van intern beraad. Dit is
het beraad over een bestuurlijke aangelegenheid binnen een bestuursorgaan, dan
wel binnen een kring van overheden in het kader van de gezamenlijke
verantwoordelijkheid voor een bestuurlijke aangelegenheid. Uit de
wetsgeschiedenis blijkt dat onder het begrip 'documenten opgesteld ten behoeve
van intern beraad' onder meer moet worden begrepen: nota's van ambtenaren
aan hun politieke en ambtelijk leidinggevenden, correspondentie tussen de
onderdelen van een ministerie en tussen ministeries onderling, concepten van
stukken, agenda's, notulen, samenvattingen en conclusies van interne
besprekingen en rapporten van ambtelijke adviescommissies. Degene die de
stukken heeft opgesteld moet de bedoeling hebben gehad dat ze zouden dienen
voor intern beraad.
Artikel 11, eerste lid, van de Wob bepaalt dat uit documenten die zijn opgesteld
ten behoeve van intern beraad geen informatie wordt verstrekt over persoonlijke
beleidsopvattingen. Onder 'persoonlijke beleidsopvattingen' wordt verstaan:
ambtelijke adviezen, visies, standpunten en overwegingen. Dergelijke opvattingen
worden niet openbaar gemaakt omdat een zekere mate van veiligheid en
vertrouwelijkheid noodzakelijk is om te kunnen komen tot een effectieve
besluitvorming. Ambtenaren en bestuurders moeten onderling en met
bewindspersonen kunnen brainstormen. Feiten, prognoses, beleidsalternatieven,
de gevolgen van een bepaald beleidsalternatief of andere onderdelen met een
overwegend objectief karakter worden door mij niet beschouwd als persoonlijke
beleidsopvattingen. De totstandkoming van beleid en regelgeving wordt met de
openbaarheid van dergelijke informatie inzichtelijk.
Op de inventarislijst is opgenomen welke documenten zijn opgesteld ten behoeve
van intern beraad en persoonlijke beleidsopvattingen bevatten. Het betreffen
documenten die zien op de voorbereiding van speeches van bewindspersonen,
werkbezoeken bewindspersonen, beantwoording van Kamervragen en concept
brieven. Uit de documenten blijkt dat zij ter voorbereiding zijn opgesteld en
aangemerkt kunnen worden als concepten. Daarbij hebben deze documenten
vorm gekregen in openbaargemaakte eindversies.
Het is van belang dat ambtenaren intern vrij met elkaar van gedachten moeten
kunnen wisselen over beleidskeuzes. Een zekere mate van veiligheid is nodig om
te kunnen komen tot een effectieve besluitvorming. Ik acht het in dit geval ook
niet in het belang van een goede en democratische bestuursvoering om met
Pagina 5 van 9czw
BZK
Datum
toepassing van artikel 11, tweede lid van de Wob de persoonlijke
Kenmerk
beleidsopvattingen toch openbaar te maken. De berging van dit wrak is nog niet
2022-0000038175
voltooid. Daaraan gerelateerde persoonlijke beleidsopvattingen voor intern beraad
zijn daardoor ook nu nog steeds actueel en van betekenis voor de huidige en
toekomstige samenwerking van partijen met betrekking tot de berging van
scheepswrakken en daaruit voortkomende (nieuwe) vondsten. Gelet hierop maak
ik in dit dossier de persoonlijke beleidsopvattingen bestemd voor intern beraad
niet openbaar.
Wijze van openbaarmaking
De documenten, hierboven genoemd onder "Inventarisatie documenten" treft u
bij dit besluit in kopie aan (bijlage 2).
De stukken die met dit besluit voor eenieder openbaar worden, zullen op
www.rijksoverheid.nl worden geplaatst.
Ik vertrouw erop u hiermee voldoende te hebben geïnformeerd.
Hoogachtend,
De minister voor Volkshuisvesting en Ruimtelijke Ordening,
na pt)deze,
M.R. ‘gchurink
Secretaris-generaal
Belanghebbenden kunnen binnen zes weken na bekendmaking van dit besluit daartegen per
brief bezwaar maken bij de minister van Binnenlandse Zaken en Koninkrijksrelaties, Directie
Constitutionele Zaken en Wetgeving, Postbus 20011, 2500 EA Den Haag. Het bezwaarschrift
moet zijn ondertekend, voorzien zijn van een datum alsmede de naam en het adres van de
Indiener en dient vergezeld te gaan van de gronden waarop het bezwaar berust en, zo
mogelijk, een afschrift van het besluit waartegen het bezwaar is gericht.
Pagina 6 van 9CZW
BZK
Datum
Bijlage 1 — Relevante artikelen uit de Wob Kenmerk
2022-0000038175
Artikel 1
In deze wet en de daarop berustende bepalingen wordt verstaan onder:
a) document: een bij een bestuursorgaan berustend schriftelijk stuk of ander
materiaal dat gegevens bevat;
b) bestuurlijke aangelegenheid: een aangelegenheid die betrekking heeft op
beleid van een bestuursorgaan, daaronder begrepen de voorbereiding en
de uitvoering ervan;
c) intern beraad: het beraad over een bestuurlijke aangelegenheid binnen
een bestuursorgaan, dan wel binnen een kring van bestuursorganen in het
kader van de gezamenlijke verantwoordelijkheid voor een bestuurlijke
aangelegenheid;
d) niet-ambtelijke adviescommissie: een van overheidswege ingestelde
instantie, met als taak het adviseren van een of meer bestuursorganen en
waarvan geen ambtenaren lid zijn, die het bestuursorgaan waaronder zij
ressorteren adviseren over de onderwerpen die aan de instantie zijn
voorgelegd. Ambtenaren, die secretaris of adviserend lid zijn van een
adviesinstantie, worden voor de toepassing van deze bepaling niet als
leden daarvan beschouwd;
e) ambtelijke of gemengd samengestelde adviescommissie: een instantie,
met als taak het adviseren van één of meer bestuursorganen, die geheel
of gedeeltelijk is samengesteld uit ambtenaren, tot wier functie behoort
het adviseren van het bestuursorgaan waaronder zij ressorteren over de
onderwerpen die aan de instantie zijn voorgelegd;
f) persoonlijke beleidsopvatting: een opvatting, voorstel, aanbeveling of
conclusie van een of meer personen over een bestuurlijke aangelegenheid
en de daartoe door hen aangevoerde argumenten;
g) milieu-informatie: hetgeen daaronder wordt verstaan in artikel 19.1a van
de Wet milieubeheer.
Artikel 3
1. Een ieder kan een verzoek om informatie neergelegd in documenten over
een bestuurlijke aangelegenheid richten tot een bestuursorgaan of een
onder verantwoordelijkheid van een bestuursorgaan werkzame instelling,
dienst of bedrijf.
2. De verzoeker vermeldt bij zijn verzoek de bestuurlijke aangelegenheid of
het daarop betrekking hebbend document, waarover hij informatie wenst
te ontvangen.
3. De verzoeker behoeft bij zijn verzoek geen belang te stellen.
4. Indien een verzoek te algemeen geformuleerd is, verzoekt het
bestuursorgaan de verzoeker zo spoedig mogelijk om zijn verzoek te
preciseren en is het hem daarbij behulpzaam.
5. Een verzoek om informatie wordt ingewilligd met inachtneming van het
bepaalde in de artikelen 10 en 11.
Artikel 6
1. Het bestuursorgaan beslist op het verzoek om informatie zo spoedig
mogelijk, doch uiterlijk binnen vier weken gerekend vanaf de dag na die
waarop het verzoek is ontvangen.
Pagina 7 van 9CZW
BZK
Datum
2. Het bestuursorgaan kan de beslissing voor ten hoogste vier weken
Kenmerk
verdagen. Van de verdaging wordt voor de afloop van de eerste termijn
2022-0000038175
schriftelijk gemotiveerd mededeling gedaan aan de verzoeker.
3. Onverminderd artikel 4:15 van de Algemene wet bestuursrecht wordt de
termijn voor het geven van een beschikking opgeschort gerekend vanaf
de dag na die waarop het bestuursorgaan de verzoeker meedeelt dat
toepassing is gegeven aan artikel 4:8 van de Algemene wet
bestuursrecht, tot de dag waarop door de belanghebbende of
belanghebbenden een zienswijze naar voren is gebracht of de daarvoor
gestelde termijn ongebruikt is verstreken.
4. Indien de opschorting, bedoeld in het derde lid, eindigt, doet het
bestuursorgaan daarvan zo spoedig mogelijk mededeling aan de
verzoeker, onder vermelding van de termijn binnen welke de beschikking
alsnog moet worden gegeven.
5. Indien het bestuursorgaan heeft besloten informatie te verstrekken, wordt
de informatie verstrekt tegelijk met de bekendmaking van het besluit,
tenzij naar verwachting een belanghebbende bezwaar daar tegen heeft, in
welk geval de informatie niet eerder wordt verstrekt dan twee weken
nadat de beslissing is bekendgemaakt.
6. Voor zover het verzoek betrekking heeft op het verstrekken van milieu-
informatie: •
a. bedraagt de uiterste beslistermijn in afwijking van het eerste lid
twee weken indien het bestuursorgaan voornemens is de milieu-
informatie te verstrekken terwijl naar verwachting een
belanghebbende daar bezwaar tegen heeft;
b. kan de beslissing slechts worden verdaagd op grond van het
tweede lid, indien de omvang of de gecompliceerdheid van de
milieu-informatie een verlenging rechtvaardigt;
c. zijn het derde en vierde lid niet van toepassing.
Artikel 10
1. Het verstrekken van informatie ingevolge deze wet blijft achterwege voor
zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft, die door natuurlijke
personen of rechtspersonen vertrouwelijk aan de overheid zijn
meegedeeld;
d. persoonsgegevens betreft als bedoeld in paragraaf 2 van
hoofdstuk 2 van de Wet bescherming persoonsgegevens, tenzij de
verstrekking kennelijk geen inbreuk op de persoonlijke
levenssfeer maakt.
2. Het verstrekken van informatie ingevolge deze wet blijft eveneens
achterwege voor zover het belang daarvan niet opweegt tegen de
volgende belangen:
a. de betrekkingen van Nederland met andere staten en met
internationale organisaties;
b. de ecónomische of financiële belangen van de Staat, de andere
publiekrechtelijke lichamen of de in artikel la, onder c en d,
bedoelde bestuursorganen;
c. de opsporing en vervolging van strafbare feiten; inspectie,
controle en toezicht door bestuursorganen;
d. de eerbiediging van de persoonlijke levenssfeer;
Pagina 8 van 9CZW
BZK
Datum
e. het belang, dat de geadresseerde erbij heeft als eerste kennis te
Kenmerk
kunnen nemen van de informatie;
2022-0000038175
f. het voorkomen van onevenredige bevoordeling of benadeling van
bij de aangelegenheid betrokken natuurlijke personen of
rechtspersonen dan wel van derden.
3. Het tweede lid, aanhef en onder e, is niet van toepassing voorzover de
betrokken persoon heeft ingestemd met openbaarmaking.
4. Het eerste lid, aanhef en onder c en d, het tweede lid, aanhef en onder e,
en het zevende lid, aanhef en onder a, zijn niet van toepassing voorzover
het milieu-informatie betreft die betrekking heeft op emissies in het
milieu. Voorts blijft in afwijking van het eerste lid, aanhef en onder c, het
verstrekken van milieu-informatie uitsluitend achterwege voorzover het
belang van openbaarmaking niet opweegt tegen het daar genoemde
belang.
5. Het tweede lid, aanhef en onder b, is van toepassing op het verstrekken
van milieu-informatie voor zover deze handelingen betreft met een
vertrouwelijk karakter.
6. Het tweede lid, aanhef en onder g, is niet van toepassing op het
verstrekken van milieu-informatie.
7. Het verstrekken van milieu-informatie ingevolge deze wet blijft eveneens
achterwege voorzover het belang daarvan niet opweegt tegen de
volgende belangen:
a. de bescherming van het milieu waarop deze informatie betrekking
heeft;
b. de beveiliging van bedrijven en het voorkomen van sabotage.
8. Voorzover het vierde lid, eerste volzin, niet van toepassing is, wordt bij
het toepassen van het eerste, tweede en zevende lid op milieu-informatie
in aanmerking genomen of deze informatie betrekking heeft op emissies
in het milieu.
Artikel 11
1. In geval van een verzoek om informatie uit documenten, opgesteld ten
behoeve van intern beraad, wordt geen informatie verstrekt over daarin
opgenomen persoonlijke beleidsopvattingen.
2. Over persoonlijke beleidsopvattingen kan met het oog op een goede en
democratische bestuursvoering informatie worden verstrekt in niet tot
personen herleidbare vorm. Indien degene die deze opvattingen heeft
geuit of zich erachter heeft gesteld, daarmee heeft ingestemd, kan de
informatie in tot personen herleidbare vorm worden verstrekt.
3. Met betrekking tot adviezen van een ambtelijke of gemengd
samengestelde adviescommissie kan het verstrekken van informatie over
de daarin opgenomen persoonlijke beleidsopvattingen plaatsvinden,
indien het voornemen daartoe door het bestuursorgaan dat het
rechtstreeks aangaat aan de leden van de adviescommissie voor de
aanvang van hun werkzaamheden kenbaar is gemaakt.
4. In afwijking van het eerste lid wordt bij milieu-informatie het belang van
de bescherming van de persoonlijke beleidsopvattingen afgewogen tegen
het belang van openbaarmaking. Informatie over persoonlijke
beleidsopvattingen kan worden verstrekt in niet tot personen herleidbare
vorm. Het tweede lid, tweede volzin, is van overeenkomstige toepassing.
Pagina 9 van 9