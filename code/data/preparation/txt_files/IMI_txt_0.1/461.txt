File id: 461 File title: Woo-besluit_landbouwvrijstelling_in_inkomsten_en_vennootschapsbelasting.pdf.
Ministerie van Economische Zaken
en Klimaat
> Retouradres Postbus 20401 2500 EK Oen Haag
Directoraat-generaal
Bedrijfsleven & Innovatie
5.1.2.e Directie Ondernemerschap
Bezoekadres
Bezuidenhoutseweg 73
2594 AC Oen Haag
Per e-mail: ___. ....5_. ..1 .,,..2__.e._ ___ Postadres
Postbus 20401
2500 EK Oen Haag
Overheldsldentlflcatlenr
00000001003214369000
T 070 379 8911 (algemeen)
F 070 378 6100 (algemeen)
www.rijksoverheid.nl/ezk
Behandeld door
Datum 13 oktober 2022 5.12.e
@minezk.nl
Betreft Besluit n.a.v. Woo verzoek inzake documenten (EZK) m.b.t. de
landbouwvrijstelling in de inkomsten en vennootschapsbelasting
Ons kenmerk
(periode: 1 januari 2022 - 7 augustus 2022) OGBI O / 22431774
Uw kenmerk
Geachte ---5-.1.-2.e- --
Bljlage(n)
Met uw verzoek van 7 augustus 2022heeft u het ministerie van Economische
Zaken en Klimaat gevraagd om infonnatie openbaar te maken over de
landbouwvrijstelling in de inkomsten en vennootschapsbelasting. U vraagt om
afschriften en documenten met betrekking tot dit onderwerp die zien op:
• wenselijkheid van de landbouwvrijstelling
• eventuele afschaffing van de landbouwvrijstelling
• toekomst van de landbouwvrijstelling
• scenario's en beleidsopties ten aanzien van de landbouwvrijstelling
U heeft de reikwijdte van uw verzoek beperkt tot de periode 1 januari 2022 tot en
met 7 augustus 2022.
Over dit verzoek heeft u op 16 augustus 2022 per e-mail contact gehad met een
medewerker van het ministerie van EZK. Hierin is met u besproken dat er geen
documenten zijn aangetroffen die binnen de reikwijdte van uw verzoek vallen en
dat ik dit u aan de hand van een appellabel besluit zou mededelen.
1. Wettelijk kader
Ik begrijp uw verzoek als een verzoek op basis van de Wet open overheid (hierna:
Woo). De relevante artikelen uit de Woo kunt u vinden in bijlage 1 bij deze brief.
2. Besluit
Ik kan uw verzoek niet inwilligen. Er zijn namelijk geen door u gevraagde
documenten bij het ministerie van Economische Zaken en Klimaat aangetroffen.
Ik heb de zoekslag als volgt uitgevoerd. Uw verzoek is uitgezet bij de fiscaal
coördinatoren van de directie Algemene Economische Politiek (AEP) en de directie
Ondernemerschap. Daarnaast heb ik mijn centrale archiefsysteem doorzocht. Er is
ook geverifieerd of de Rijksdienst voor Ondernemend Nederland een agentschap
met een eigen archief - uitvoerende taken verricht ten aanzien van de
Pagina 1 van 6Directoraat-generaal
Bedrijfsleven & Innovatie
Directie Ondernemerschap
Ons kenmerk
landbouwvrijstelling. Deze zoekslag heeft geen documenten opgeleverd die
DGBI·O / 22431774
binnen de reikwijdte van uw verzoek vallen.
Deze uitkomst van de zoekslag laat zich als volgt verklaren. Ik draag geen
algemene beleidsverantwoordelijkheid voor fiscaliteiten. Mijn ministerie is alleen
beleidsmatig betrokken wanneer een fiscaliteit is te relateren aan thema's die wel
bij mij belegd zijn (topsectoren, vestigingsklimaat, ondernemersklimaat,
energiebelasting enz.). Het beleidsthema 'landbouw' is, ook voor economische
deelthema's, nadrukkelijk bij het ministerie van Landbouw, Natuur en
Voedselkwaliteit belegd.
3. Publicatie
Deze brief wordt op www.rijksoverheid.nl gepubliceerd.
4. Vragen
Als u vragen heeft over de afhandeling van uw verzoek, dan kunt u contact
opnemen met behandelaar van uw verzoek. De contactgegevens vindt u
rechtsboven op deze brief. Voor meer informatie over de Woo procedure, kunt u
kijken op rijksoverheid.nl.1
De Minister van Economische Zaken en Klimaat,
namens deze:
5.1.2.e
drs. P.M. Waasdorp
Directeur Ondernemerschap
Bezwaarclausule
Een belanghebbende die bezwaar heeft tegen dit besluit kan binnen zes weken na de dag
waarop dit Is bekend gemaakt een bezwaarschrift indienen. Het bezwaarschrift moet door de
indiener zijn ondertekend en bevat ten minste zijn naam en adres, de dagtekening, een
omschrijving van het besluit waartegen het bezwaar Is gericht en de gronden waarop het
bezwaar rust. Dit bezwaarschrift moet worden gericht aan: Minister van Economische Zaken
en Klimaat, directie Wetgeving en Juridische Zaken, Postbus 20401, 2500 EK's-Gravenhage.
Dit besluit is verzonden op de in de aanhef vermelde datum.
1 https://www.rijksoverheid.nl/onderwerpen/wet open overheid-woo
Pagina 2 van 6Directoraat-generaal
Bedrijfsleven & Innovatie
Directie Ondernemerschap
Ons kenmerk
Bijlage 1 - Relevante artikelen uit de Woo
DGBI-D / 22431774
Artikel 1.1 Recht op toegang
Eenieder heeft recht op toegang tot publieke informatie zonder daartoe een
belang te hoeven stellen, behoudens bij deze wet gestelde beperkingen.
Artikel 2.1 Begripsbepalingen,
In deze wet en de daarop berustende bepalingen wordt verstaan onder:
document: een door een orgaan, persoon of college als bedoeld in artikel
2.2, eerste lid, opgemaakt of ontvangen schriftelijk stuk of ander geheel
van vastgelegde gegevens dat naar zijn aard verband houdt met de
publieke taak van dat orgaan, die persoon of dat college;
milieu-informatie: hetgeen daaronder wordt verstaan in artikel 19.la van
de Wet milieubeheer;
Onze Minister: Onze Minister van Binnenlandse Zaken en
Koninkrijksrelaties;
publieke informatie: informatie neergelegd in documenten die berusten bij
een orgaan, persoon of college als bedoeld in artikel 2.2, eerste lid, of
informatie die krachtens artikel 2.3 door een bestuursorgaan kan worden
gevorderd.
Artikel 4.1 Verzoek
1. Eenieder kan een verzoek om publieke informatie richten tot een
bestuursorgaan of een onder verantwoordelijkheid van een
bestuursorgaan werkzame instelling, dienst of bedrijf. In het laatste geval
beslist het verantwoordelijke bestuursorgaan op het verzoek.
2. Een verzoek kan mondeling of schriftelijk worden ingediend en kan
elektronisch worden verzonden op de door het bestuursorgaan
aangegeven wijze.
3. De verzoeker behoeft bij zijn verzoek geen belang te stellen.
4. De verzoeker vermeldt bij zijn verzoek de aangelegenheid of het daarop
betrekking hebbende document, waarover hij informatie wenst te
ontvangen.
5. Indien een verzoek te algemeen geformuleerd is, verzoekt het
bestuursorgaan binnen twee weken na ontvangst van het verzoek de
verzoeker om het verzoek te preciseren en is het de verzoeker daarbij
behulpzaam.
6. Het bestuursorgaan kan besluiten een verzoek niet te behandelen, indien
de verzoeker niet meewerkt aan een verzoek tot precisering als bedoeld
het vijfde lid. In afwijking van artikel 4:5, vierde lid, van de Algemene wet
bestuursrecht wordt het besluit om het verzoek niet te behandelen aan de
verzoeker bekendgemaakt binnen twee weken nadat het verzoek is
gepreciseerd of nadat de daarvoor gestelde termijn ongebruikt is
verstreken.
7. Een verzoek om informatie wordt ingewilligd met inachtneming van het
bepaalde in hoofdstuk 5.
Pagina 3 van 6Directoraat-generaal
Bedrijfsleven & Innovatie
Directie Ondernemerschap
Ons kenmerk
DGBI-O / 22431774
Artikel 4.2 Doorverwijzing
1. Voor zover het verzoek betrekking heeft op informatie die berust bij een
ander bestuursorgaan dan dat waarbij het verzoek is ingediend, wordt de
verzoeker zo nodig naar dat bestuursorgaan verwezen. Is het verzoek
schriftelijk gedaan, dan wordt het voor zover betrekking hebbend op
informatie die bij een ander bestuursorgaan berust, onverwijld
doorgezonden aan dat bestuursorgaan, onder mededeling van de
doorzending aan de verzoeker.
2. Indien het verzoek betrekking heeft op informatie die op grond van enig
wettelijk voorschrift bij het bestuursorgaan had behoren te berusten,
vordert het bestuursorgaan de gevraagde informatie van degene die over
de informatie beschikt. Degene die over de gevraagde informatie beschikt,
verstrekt deze per omgaande aan het bestuursorgaan.
3. Voor zover een verzoek als bedoeld in artikel 4.1, eerste lid, dat is gericht
aan een der Kamers of de verenigde vergadering der Staten-Generaal,
betrekking heeft op informatie die door de regering vertrouwelijk aan de
Staten-Generaal is verstrekt, zendt de Kamer of de verenigde vergadering
het verzoek ter behandeling door aan Onze Minister of Onze Ministers die
deze informatie vertrouwelijk heeft of hebben verstrekt.
Artikel 5.1 Uitzonderingen
1. Het openbaar maken van informatie ingevolge deze wet blijft achterwege
voor zover dit:
a) de eenheid van de Kroon in gevaar zou kunnen brengen;
b) de veiligheid van de Staat zou kunnen schaden;
c) bedrijfs- en fabricagegegevens betreft die door natuurlijke personen of
rechtspersonen vertrouwelijk aan de overheid zijn meegedeeld;
d) persoonsgegevens betreft als bedoeld in paragraaf 3.1 onderscheidenlijk
paragraaf 3.2 van de Uitvoeringswet Algemene verordening
gegevensbescherming, tenzij de betrokkene uitdrukkelijk toestemming
heeft gegeven voor de openbaarmaking van deze persoonsgegevens of
deze persoonsgegevens kennelijk door de betrokkene openbaar zijn
gemaakt;
e) nummers betreft die dienen ter identificatie van personen die bij wet of
algemene maatregel van bestuur zijn voorgeschreven als bedoeld in
artikel 46 van de Uitvoeringswet Algemene verordening
gegevensbescherming, tenzij de verstrekking kennelijk geen inbreuk op
de levenssfeer maakt.
2. Het openbaar maken van informatie blijft eveneens achterwege voor zover
het belang daarvan niet opweegt tegen de volgende belangen:
a) de betrekkingen van Nederland met andere landen en staten en met
internationale organisaties;
b) de economische of financiële belangen van de Staat, andere
publiekrechtelijke lichamen of bestuursorganen, in geval van milieu
informatie slechts voor zover de informatie betrekking heeft op
handelingen met een vertfouwelijk karakter;
c) de opsporing en vervolging van strafbare feiten;
d) de inspectie, controle en toezicht door bestuursorganen;
Pagina 4 van 6Directoraat-generaal
Bedrijfsleven & Innovatie
Directie Ondernemerschap
Ons kenmerk
e) de eerbiediging van de persoonlijke levenssfeer;
DGBI-0 / 22431774
f) de bescherming van andere dan in het eerste lid, onderdeel c, genoemde
concurrentiegevoelige bedrijfs- en fabricagegegevens;
g) de bescherming van het milieu waarop deze informatie betrekking heeft;
h) de beveiliging van personen en bedrijven en het voorkomen van •
sabotage;
i) het goed functioneren van de Staat, andere publiekrechtelijke lichamen of
bestuursorganen.
3. Indien een verzoek tot openbaarmaking op een van de in het tweede lid
genoemde gronden wordt afgewezen, bevat het besluit hiervoor een
uitdrukkelijke motivering.
4. Openbaarmaking kan tijdelijk achterwege blijven, indien het belang van de
geadresseerde van de informatie om als eerste kennis te nemen van de
informatie dit kennelijk vereist. Het bestuursorgaan doet mededeling aan
de verzoeker van de termijn waarbinnen de openbaarmaking alsnog zal
geschieden.
5. In uitzonderlijke gevallen kan openbaarmaking van andere informatie dan
milieu informatie voorts achterwege blijven indien openbaarmaking
onevenredige benadeling toebrengt aan een ander belang dan genoemd in
het eerste of tweede lid en het algemeen belang van openbaarheid niet
tegen deze benadeling opweegt. Het bestuursorgaan baseert een
beslissing tot achterwege laten van de openbaarmaking van enige
informatie op deze grond ten aanzien van dezelfde informatie niet tevens
op een van de in het eerste of tweede lid genoemde gronden.
6. Het openbaar maken van informatie blijft in afwijking van het eerste lid,
onderdeel c, in geval van milieu informatie eveneens achterwege voor
zover daardoor het in het eerste lid, onderdeel c, genoemde belang ernstig
geschaad wordt en het algemeen belang van openbaarheid van informatie
niet opweegt tegen deze schade.
7. Het eerste en tweede lid zijn niet van toepassing op milieu-informatie die
betrekking heeft op emissies in het milieu.
Artikel 5.2 Persoonlijke beleidsopvattingen
1. In geval van een verzoek om informatie uit documenten, opgesteld ten
behoeve van intern beraad, wordt geen informatie verstrekt over daarin
opgenomen persoonlijke beleidsopvattingen. Onder persoonlijke
beleidsopvattingen worden verstaan ambtelijke adviezen, visies,
standpunten en overwegingen ten behoeve van intern beraad, niet zijnde
feiten, prognoses, beleidsalternatieven, de gevolgen van een bepaald
beleidsalternatief of andere onderdelen met een overwegend objectief
karakter.
2. Het bestuursorgaan kan over persoonlijke beleidsopvattingen met het oog
op een goede en democratische bestuursvoering informatie verstrekken in
niet tot personen herleidbare vorm. Indien degene die deze opvattingen
heeft geuit of zich erachter heeft gesteld, daarmee heeft ingestemd, kan
de informatie in tot personen herleidbare vorm worden verstrekt.
3. Onverminderd het eerste en tweede lid wordt uit documenten opgesteld
ten behoeve van formele bestuurlijke besluitvorming door een minister,
een commissaris van de Koning, Gedeputeerde Staten, een gedeputeerde,
Pagina 5 van 6Directoraat-generaal
Bedrijfsleven & Innovatie
Directie Ondernemerschap
Ons kenmerk
het college van burgemeester en wethouders, een burgemeester en een
DGBl-0 / 22431774
wethouder, informatie verstrekt over persoonlijke beleidsopvattingen in
niet tot personen herleidbare vorm, tenzij het kunnen voeren van intern
beraad onevenredig wordt geschaad.
4. In afwijking van het eerste lid wordt bij milieu informatie het belang van
de bescherming van de persoonlijke beleidsopvattingen afgewogen tegen
het belang van openbaarmaking. Informatie over persoonlijke
beleidsopvattingen kan worden verstrekt in niet tot personen herleidbare
vorm. Indien degene die deze opvattingen heeft geuit of zich erachter
heeft gesteld, daarmee heeft ingestemd, kan de informatie in tot personen
herleidbare vorm worden verstrekt.
Pagina 6 van 6