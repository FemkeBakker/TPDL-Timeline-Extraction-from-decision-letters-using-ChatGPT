File id: 495 File title: woo-nederlanders-rusland-besluit.pdf.
Directie Juridische Zaken
Rijnstraat 8
2515 XP Den Haag
Postbus 20061
2500 EB Den Haag
Nederland
www.rijksoverheid.nl
Nederland
www.nederlandwereldwijd.nl
Contactpersoon
E: wob@minbuza.nl
Kenmerk
Min-BuZa.2022.12121-31
Datum 13 juli 2022
Betreft Reactie op uw Wob-verzoek
Geachte
U heeft op 10 maart 2022, door mij ontvangen op 14 maart 2022, met
een beroep op de Wet openbaarheid van bestuur (hierna: Wob) om
informatie verzocht. Uw verzoek heeft betrekking op de veiligheid van
Nederlanders in Rusland en Russen die de afgelopen jaren
een band met Nederland opbouwden na de Russische inval in Oekraïne.
In dit kader vraagt u specifiek om het volgende:
• Alle communicatie vanaf maandag 21 februari 2022 tussen de
Nederlandse ambassade in Moskou en het ministerie van
Buitenlandse Zaken in Den Haag over de veiligheid van
Nederlanders in Rusland en van Russen die de afgelopen jaren een
band opbouwden met Nederland;
• U geeft hierbij het volgende aan:
Onder Russen die de afgelopen jaren een band opbouwden met
Nederland, verstaat u bijvoorbeeld Russen die op de Nederlandse
ambassade werkten, Russische kinderen met een Nederlandse
ouder of Russen die met een Nederlander zijn getrouwd, of
Russische kunstenaars die voor Nederlandse instituten werkten of
Nederlandse subsidies ontvingen.
De ontvangst van uw verzoek is bevestigd op 15 maart 2022. Op 12 april
2022 is de beslistermijn verdaagd.
Pagina 1 van 13Wettelijk kader
Verzoek op basis van de Wob – nu Woo van toepassing
U heeft uw verzoek om openbaarmaking van informatie gedaan op grond
van de Wet openbaarheid van bestuur (hierna: Wob). Vanaf 1 mei 2022 is
de Wob vervangen door de Woo. De Woo kent geen overgangsrecht, dit
betekent dat vanaf 1 mei de Woo geldt. Uw Wob-verzoek van 10 maart
2022 neem ik daarom als een Woo-verzoek in behandeling.
Inventarisatie documenten
De in het kader van uw verzoek geïnventariseerde documenten zijn
opgenomen in een inventarisatielijst die als bijlage bij dit besluit is
gevoegd. Deze inventarisatielijst vermeldt (indien aan de orde) de
toegepaste uitzonderingsgrond(en) per document. In dit besluit staat de
nadere toelichting bij de toegepaste grond. Hierdoor wordt per document
duidelijk wat is besloten.
Besluit
Uw verzoek wordt gedeeltelijk ingewilligd. Er doet zich een aantal
uitzonderingsgronden en beperkingen voor zoals genoemd in de Woo, die
een beperkte kennisname van hetgeen in het document is opgenomen,
rechtvaardigen. Voor de motivering hiervan verwijs ik naar het onderdeel
‘Overwegingen’ van dit besluit.
Hierbij merk ik allereerst in zijn algemeenheid het volgende op. Uw
verzoek heeft betrekking op meerdere categorieën personen. Ik
onderscheid hierbij in ieder geval de volgende categorieën:
- Nederlanders;
- Russen (met een familieband met een Nederlander);
- Lokaal personeel;
- Russen die een subsidie/beurs ontvingen (bijvoorbeeld om
mensenrechten te verdedigen in Rusland).
Ik hecht eraan te benadrukken dat het een kerntaak is van het ministerie
van Buitenlandse Zaken om consulaire bijstand te bieden aan
Nederlanders in nood. Zo informeert en adviseert het ministerie ook over
de veiligheidssituatie in Rusland. Hierbij wordt rekening gehouden met
verschillende scenario’s waarbinnen het veiligheidsbeeld en de daaraan
gekoppelde consulaire dienstverlening kunnen wijzigen. Voor de staf van
de Nederlandse diplomatieke vertegenwoordigingen in Rusland stelt het
ministerie zich op als een goed en zorgzaam werkgever. Als uitvloeisel
van het Nederlands buitenlandbeleid, waar mensenrechten,
mediapluriformiteit en vrijheid van meningsuiting een speerpunt vormen,
besteedt het ministerie bijzondere aandacht aan de veiligheid van
personen die in Rusland op deze terreinen actief zijn.
Pagina 2 van 13In de huidige moeilijke omstandigheden in Rusland levert het ministerie
voor deze groepen een aanzienlijke inspanning. Ik moet echter, mede in
het licht van de toets die ik moet verrichten op grond van de Woo,
terughoudend zijn met openbaarmaking van (operationele) informatie
hierover teneinde het goed functioneren van de Staat en hiermee
samenhangend de veiligheid van personen niet in gevaar te brengen.
Openbaarmaking van een (groot) deel van de informatie zou de veiligheid
van personen in gevaar kunnen brengen, hetgeen te allen tijde moet
worden voorkomen.
Onder de geïnventariseerde documenten bevindt zich informatie die
specifiek betrekking heeft op een deel van de hierboven genoemde
groepen (zoals (1) Nederlanders/Russen met een familieband, (2) lokaal
personeel van de Nederlandse vertegenwoordigingen in Rusland en (3)
Russen (die een beurs/subsidie ontvingen) die ik om voornoemde redenen
(deels) niet openbaar zal maken.
Ten aanzien van de groepen onder 1 en 2 is hiertoe redengevend dat het
conflict in Oekraïne nog immer gaande is en de desbetreffende informatie
betrekking heeft op veiligheidsmaatregelen en veiligheidsrisico’s. Het
openbaar maken van bepaalde informatie zou het goed functioneren van
de Staat in het geding brengen alsmede de veiligheid van individuen.
Ten aanzien van de groep onder 3 merk ik het volgende op. U vraagt mij
om informatie die betrekking heeft op een kwetsbare en zeer beperkte
groep individuen. Het betreft eveneens een groep die in de aandacht staat
van de Russische autoriteiten. Gelet hierop, alsmede gelet op het nog
immer voortdurende conflict en de omstandigheid dat de informatie
betrekking heeft op veiligheidsmaatregelen en veiligheidsrisico’s, zal ik
hier geen informatie over openbaar maken teneinde het goed
functioneren van de Staat en hiermee samenhangend de veiligheid van
personen niet in gevaar te brengen. Ik verwijs u in dit kader verder naar
de overwegingen van dit besluit.
Voorts merk ik het volgende op.
Een aantal documenten bevat na de beoordeling op grond van de Woo
nog een zeer beperkt aantal passages die voor openbaarmaking in
aanmerking komen dan wel passages bevatten die reeds in een ander
document zijn beoordeeld. Teneinde u geen (bijna) geheel
geanonimiseerde documenten te verstrekken heb ik er daarom voor
gekozen om de desbetreffende passages te citeren in dit besluit.
Hieronder treft u deze passages aan. Ten aanzien van de toepasselijke
uitzonderingsgronden die ten grondslag liggen aan de weigering om de
overige informatie te verstrekken verwijs ik u naar de inventarisatielijst.
Pagina 3 van 13ID Van Aan Onderwerp Passage
845148 Verslag van BZ BZ Verslag Beeldvorming:
Crisisberaad - Eurocross kan
Rusland (3) medische evacuaties
02/03/22 niet meer garanderen
Reisadvies:
- Het reisadvies wordt
tekstueelaangescherpt,
waarbij
nu ook (langduig)
ingezetenen wordt
opgeroepen te bezien
of hun verblijf
noodzakelijk is. het
blijft oranje maat tekst
aangescherpt: bereid
je voor op vertrek.
Zorg voor een
noodpakket. De
overheid kan geen
zorg dragen voor
evacuatie
- Verzoek M hem te
helpen om deze
boodschap te blijven
herhalen in speeches,
publieke optredens
ed.
- Bij aanpassing van het
reisadvies krijgen alle
geregistreerde NL’ers
een pushbericht. In
het bericht is een link
opgenomen met
praktische informatie
Nederlanders in Rusland:
- Op dit moment zijn er
x (artikel 5.1.2.e Woo)
personen geregistreerd
- Veel vragen tijdens
Townhall meeting.
Daar wordt op dit
moment naar gekeken
en q&a’s voor
opgesteld die op
Pagina 4 van 13Nederlandwereldwijd
zullen worden
geplaatst.
Woordvoering en media:
- Com van mening dat
Townhall meeting
goed is verlopen.
Minister kan worden
bevraagd over de
vragen die zijn gesteld
- Com noemt het
verzoek om
verspreiden van
desinformatie te
voorkomen en daar
actief woordvoering
op te plegen. Hiervoor
ontbreekt echter de
capaciteit.
Besluitvorming:
- Reisadviesaangescherpt,
nog op
oranje, maar met
nieuwe duiding vanuit
DCV.
- DCV en MOS kijken
naar vragen en
antwoorden uit
Townhallmeeting
- Mos overlegt met DCV
en COM over
toelichting op
facebook over
reisadvies en
informatie over
reisroutes.
845152 Verslag van BZ BZ Verslag Reisadviezen (wijzigingen
Crisisberaad partners):
Rusland (7) - Reisadvies wordt
06/03/22 nader aangescherpt.
Beperkingenvertrekmogelijkheden(Aeroflot)
en
mediawet worden
toegevoegd.
Pagina 5 van 13- Canada heeft
reisadvies aangepast
naar: vermijd alle
reizen. VS adviseert
haar burgers
onmiddellijk te
vertrekken.
- Reisadviezen van
Duitsland, Frankrijk,
Italië en België zijn
nog in lijn met ons
advies: aandringen op
vertrek indien een
geen dwingende
reden is te blijven.
- Frankrijk en Duitsland
verwijzen in hun
teksten naar het
besluit van Aeroflot
geen vluchten meer
uit te voeren vanaf 8/3
en naar de
aanpassingen van de
mediawet.
845498 Verslag BZ BZ Verslag/afspra Deelnemers:
ken-overleg ZMA
met posten Boedapest/Boekarest/Bratisla
omringende va/Moskou/Warschau/KIE/ CG
landen St Petersburg/Amb.kantoor
Oekraïne Chisinau
23/02/22 Aandachtspunten posten:
- MOS: straatbeeld
rustig, geen paniek of
gevechtshandelingenverwacht.
- Als militaire actie op
grondgebied van Oek
plaatsvindt dan dient
reisadvies snel te
worden aangepast.
- Pet: post had contact
met zaken-
gemeenschap, geen
paniek, wel
Pagina 6 van 13bezorgdheid over
mogelijke sancties.
KLM gaf aan dat
vluchten mogelijk
onder druk komen te
staan bij sancties.
Actiepunten:
- MOS en DCV nemen
bilateraal contact op
t.a.v. voorbereiden op
reisadvies. Zo kan
reisadvies snel worden
aangepast als de
situatie daarom
vraagt.
846905 e-mail BZ “Re: Q&A- - “ grens met Finland is-
27/02/22 openstaande vwb Finland!- open
van BZ vragen NWW” voor autoverkeer (op
moment van
schrijven). Russen
beperken treinverkeer
tot Russen en Finnen.
Vliegverkeer van
Russen dus niet meer,
Finnair weet ik niet,
zoek ik op”. Overige
inhoud is beoordeeld
in ID 846906
846931 E-mail BZ FW: - “collega’s, zie
06/03/22 van evacuation onderstaand positief
BZ flight from bericht van *(5.1.2.a).
Moscow Men vraagt nu al
specifieke persoons-
informatie mocht de
vlucht materialiseren.
Mag ik jullie vragen
hier opvolging aan te
geven?”. De overige
inhoud is geweigerd
op grond van 5.1.2.a.
Pagina 7 van 13Buiten reikwijdte
Een deel van de documenten bevatten passages die buiten de reikwijdte
van uw verzoek vallen omdat de informatie een ander onderwerp betreft.
De betreffende tekstdelen zijn verwijderd onder de vermelding “valt
buiten reikwijdte van het verzoek”.
Reeds beoordeeld
Indien delen van documenten zijn beoordeeld in andere documenten is in
die documenten een verwijzing opgenomen naar het desbetreffende
document.
Ten aanzien van de overige informatie merk ik het volgende op.
Overwegingen
Algemene overweging: openbaarheid t.a.v. een ieder
Als eerste wil ik u wijzen op het volgende.
Iedereen heeft het recht om overheidsinformatie op te kunnen vragen
zonder daarbij een reden te hoeven aangeven. Dit staat in het eerste
artikel 1.1. van de Woo. Dit is een belangrijk recht van de burger. Daarbij
is het uitgangspunt dat overheidsinformatie openbaar is, tenzij er
uitzonderingsgronden zijn die dit beperken. De uitzonderingsgronden
staan in hoofdstuk 5 van de Woo. Ik moet hierbij het algemeen belang
van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel
dat wanneer ik informatie aan u verstrek, het openbaar is voor een ieder.
De Woo is niet van toepassing op informatie die al openbaar is.
Veiligheid van de Staat
Op grond van artikel 5.1, eerste lid, aanhef en onder b, van de Woo, mag
ik geen informatie openbaar maken als dit de veiligheid van de Staat zou
kunnen schaden. Hierbij gaat het in ieder geval om de bescherming van
de democratische rechtsorde, zowel voor wat betreft de instituties als de
daarbij betrokken personen, gebouwen en goederen.
Naar mijn oordeel kan openbaarmaking van bepaalde onderdelen uit een
beperkt aantal documenten de veiligheid van de Staat in gevaar brengen
aangezien de desbetreffende informatie betrekking heeft op de mate van
dan wel de inrichting van veiligheidsmaatregelen. Ik maak deze
informatie daarom niet openbaar.
Het belang van de betrekkingen van Nederland met andere landen en
staten en met internationale organisaties
Op grond van artikel 5.1, tweede lid, aanhef en onder a, van de Woo
wordt geen informatie openbaar gemaakt als dit de relatie van Nederland
Pagina 8 van 13met andere landen en staten en met internationale organisaties
beschadigt. Deze uitzonderingsgrond beoogt te voorkomen dat de
wettelijke plicht tot het verstrekken van informatie tot gevolg zou hebben
dat de Nederlandse internationale betrekkingen schade zouden lijden. Dat
is bijvoorbeeld het geval indien, als gevolg van het verschaffen van
informatie ingevolge de wet, wordt voorzien dat het internationale contact
op bepaalde punten stroever zal gaan lopen, met als gevolg bijvoorbeeld
dat het onderhouden van diplomatieke betrekkingen, of het voeren van
bilateraal overleg met andere landen, staten of internationale organisaties
moeilijker zou gaan dan voorheen wordt, of dat men in die andere landen,
staten of internationale organisaties minder geneigd zou zijn tot
samenwerking dan voorheen.
Hierbij wordt opgemerkt dat voor het bestaan van het vermoeden dat
diplomatieke betrekkingen zullen verslechteren als gevolg van het
openbaar maken van bepaalde informatie niet altijd een concrete
aanwijzing in de vorm van een uitdrukkelijke kennisgeving van een ander
land, staat of internationale organisatie tot niet openbaarmaking
noodzakelijk is, als uit de aard en inhoud van de gevraagde informatie
kan volgen dat deze vertrouwelijk is.
Voorts merk ik op dat het inroepen van deze uitzonderingsgrond niet
enkel is voorbehouden aan situaties waarin sprake is van (diplomatieke)
documenten inzake het diplomatiek verkeer met een andere staat dan wel
staten. Ook daar waar sprake is van interne-, interdepartementale- of
andere mailwisselingen en waarin gesproken wordt over lopende
diplomatiek trajecten of bijvoorbeeld de handelswijze van, dan wel de
situatie in een bepaald land (en welke visie gevolgen kan hebben voor de
internationale betrekkingen), kan het inroepen van deze
uitzonderingsgrond aan de orde zijn.
Bij bepaalde passages uit de aangetroffen documenten is, gelet op de
aard en inhoud van de informatie, het belang van de betrekkingen van
Nederland met andere staten en internationale organisaties in het geding.
Hierbij kan worden gedacht aan informatie over een (voorgenomen)
handelswijze van Nederland dan wel (vertrouwelijk) verkregen informatie
over een (voorgenomen) handelswijze van andere landen. Voorts betreft
het bijvoorbeeld voorstellen, visies dan wel overwegingen ten aanzien van
de wijze waarop Nederland dan wel andere landen willen omgaan met de
ontstane (veiligheids)situatie en de gevolgen hiervan. U kunt voorts
denken aan overwegingen in het kader van te geven reisadviezen (van
andere landen) dan wel (vertrouwelijk) verkregen informatie van andere
landen hieromtrent en afwegingen die hierbij zijn gemaakt. Eveneens
Pagina 9 van 13betreft het (een weerslag van) informatie die verkregen tijdens
vertrouwelijke vergaderingen gevoerd met andere lidstaten over de
ontstane (veiligheids)situatie.
De bovengenoemde, in vertrouwen gedeelde, informatie geeft inzicht in
diplomatieke processen en afwegingen die zijn gemaakt in het kader (dan
wel als gevolg) van de ontstane (veiligheids)situatie alsmede visies en
analyses daarop. Het openbaar maken van deze informatie zou de
noodzakelijke vertrouwelijkheid en effectiviteit van het diplomatieke
verkeer en bilateraal overleg (in de toekomst) ondermijnen en zou
eveneens de betrekkingen met bepaalde landen, staten dan wel
internationale organisaties schaden. Bij mijn afwegingen heb ik het thans
aan de orde zijnde en voortdurende conflict betrokken.
Op de inventarisatielijst en in de gedeeltelijk openbaar gemaakte
documenten is de toepassing van deze uitzonderingsgrond aangegeven
met de aanduiding “5.1.2.a”.
De eerbiediging van de persoonlijke levenssfeer
Op grond van artikel 5.1, tweede lid, aanhef en onder e, van de Woo kan
ik geen informatie openbaar maken als dit de persoonlijke levenssfeer
schaadt en dit belang zwaarder weegt dan het belang van openbaarheid.
In de meeste documenten staan persoonsgegevens van ambtenaren. Het
gaat om gegevens die herleidbaar zijn tot een persoon, zoals onder meer
namen, e-mailadressen, functienamen en telefoonnummers. In het kader
van goed werkgeverschap vind ik dat het belang van privacy zwaarder
moet wegen dan het belang van openbaarheid. Dit ter bescherming van
de privacy van de betrokken ambtenaar/ambtenaren. Daarbij weegt mee
dat het hier niet gaat om het opgeven van een naam aan een individuele
burger die met een ambtenaar in contact treedt, maar om openbaar-
making op grond van de Woo.
In een aantal documenten komen eveneens namen voor van derden,
specifieke aantallen die betrekking hebben op een zeer beperkte groep
individuen, dan wel beschrijvingen (van bijvoorbeeld functies en
gezinssamenstelling) van personen en andere gegevens die tot hen te
herleiden zijn. Voor deze personen geldt eveneens dat zij erop hebben
mogen vertrouwen dat op een zorgvuldige en behoorlijke wijze met hun
persoonsgegevens wordt omgegaan en dat zij geen functie vervullen die
meebrengt dat zij beroepsmatig in de openbaarheid treden. Teneinde de
persoonlijke levenssfeer van deze personen te beschermen, maar ook in
sommige gevallen de veiligheid van hen te waarborgen, weegt het belang
de eerbiediging van de persoonlijke levenssfeer van de betrokken
Pagina 10 van 13personen zwaarder dan het belang van openbaarheid. Gelet op het
voorgaande heb ik in een beperkt aantal gevallen een document geheel
geweigerd nu deze enkel betrekking hebben op individuele personen.
Op de inventarisatielijst en in de gedeeltelijk openbaar gemaakte
documenten is de toepassing van deze uitzonderingsgrond aangegeven
met de aanduiding “5.1.2.e”.
Het belang van het goed functioneren van de Staat, andere
publiekrechtelijke lichamen of bestuursorganen
Op grond van artikel 5.1, tweede lid, aanhef en onder i, van de Woo kan
ik geen informatie openbaar maken wanneer dit het goed functioneren
van de Staat of andere overheden schaadt en dit belang zwaarder weegt
dan het belang van openbaarheid.
In (bepaalde passages uit) bepaalde documenten staat informatie
die het functioneren van de Staat of andere overheden in gevaar zou
kunnen brengen. Een deel van de informatie die ik niet openbaar zal
maken heeft betrekking op (voorstellen/afwegingen dan wel besluiten
inzake) veiligheidsmaatregelen en veiligheidsrisico’s in brede zin in het
licht van de conflictsituatie. U kunt hierbij denken aan modus operandi en
bijvoorbeeld de wijze van informatiedeling ten tijde van het lopende
conflict. Openbaarmaking zal (een ieder) inzicht geven in de specifieke
afwegingen en inschattingen die zijn en worden gemaakt en eventuele
daarop volgende maatregelen van Nederland in het licht van de situatie.
Ik zal hier geen informatie over verstrekken nu met openbaarmaking het
effectief handelen en hiermee derhalve het functioneren van de Staat in
het geding komt. Tevens zou hiermee de veiligheid van personen in het
geding kunnen komen hetgeen nauw samenhangt met het functioneren
van de Staat (in deze conflictsituatie), hetgeen te allen tijde moet worden
voorkomen.
Voor zover u mij heeft gevraagd om informatie openbaar te maken die
betrekking heeft op een specifieke groep Russen (zoals bijvoorbeeld
Russen die een Nederlandse beurs ontvingen om mensenrechten in
Rusland te verdedigen), merk ik het volgende op. In mijn algemene
inleiding heb ik reeds aangegeven dat u met uw verzoek op dit punt om
specifieke informatie vraagt die betrekking heeft op een kwetsbare en
beperkte groep personen. Het betreft eveneens een groep personen die in
de aandacht staat van de autoriteiten van het desbetreffende land. De
door mij geïnventariseerde informatie heeft betrekking op
veiligheidsrisico’s en veiligheidsmaatregelen. Openbaarmaking van deze
informatie zou inzicht geven in afwegingen die zijn gemaakt, voorstellen
die zijn gedaan dan wel eventuele maatregelen die worden getroffen.
Pagina 11 van 13Indien een ieder inzicht hierin zou kunnen verkrijgen zou dit het goed
functioneren van de Staat ernstig belemmeren en zou, in samenhang
hiermee, de veiligheid van personen in gevaar kunnen brengen. Gelet
hierop zal ik de door mij geïnventariseerde informatie niet openbaar
maken. Ik kan u in dit licht wel aangeven dat Nederland zich inzet voor de
bescherming van mensenrechtenverdedigers en journalisten in Rusland.
Gelet op de voornoemde redenen zal ik hier echter verder geen informatie
over openbaar maken. Ik verwijs u in dit kader nog naar de brief van 8
juni 2022 aan de Voorzitter van de Tweede Kamer inzake onafhankelijke
journalistiek in Rusland en Oekraïne waarin, in verband met de veiligheid
van betrokken personen en organisaties, in algemene bewoordingen de
bijdrage van Nederland wordt weergegeven
(https://www.rijksoverheid.nl/documenten/kamerstukken/2022/06/08/ka
merbrief-inzake-onafhankelijke-journalistiek-in-rusland-en-oekraine).
Concepten
Een beperkt aantal documenten (e-mailwisselingen) bevatten
conceptteksten van definitieve e-mailwisselingen die zich ook onder de
geïnventariseerde documenten bevinden. Voor een ordentelijk verloop
van het besluitvormingsproces is het belangrijk dat dit gebeurt op basis
van voldragen documenten. Wanneer communicatie over conceptteksten
of de conceptteksten zelf openbaar worden gemaakt, is dit schadelijk voor
het goed functioneren van de Staat nu er een publiek debat kan ontstaan
over documenten die nog niet rijp zijn voor besluitvorming. Daar is ook
hier sprake van. Deze documenten maak ik daarom niet openbaar met
een beroep op het belang van het goed functioneren van de Staat.
De definitieve documenten maak ik wel (gedeeltelijk) openbaar.
Interne e-mail postbussen
Goede communicatie is een belangrijk onderdeel voor het functioneren
van de Staat. Dit gebeurt veelal via de mail, daarom is het van belang om
dit goed te organiseren. Hiervoor worden ook postbussen voor interne en
externe communicatie gebruikt. Een aantal documenten bevat e-
mailadressen van interne e-mail postbussen van mijn ministerie dan wel
andere organisaties.
Deze e-mailadressen zijn niet bestemd voor communicatie buiten de kring
van de overheid. Openbaarmaking van het e-mailadres kan het gebruik
van de interne e-mail postbussen verstoren, omdat in dat geval ook
externen naar deze postbus kunnen mailen. Dit zorgt ervoor dat het
gebruik van het systeem van interne en externe communicatie wordt
verstoord. De potentiële hinder die de gebruikers van deze e-
mailadressen kunnen ondervinden van kenbaarheid voor een ieder van
deze e-mailadressen, weegt naar mijn oordeel zwaarder dan het
Pagina 12 van 13algemene belang van openbaarheid. Het openbaar maken van deze
informatie heeft tevens geen meerwaarde in het licht van een goede en
democratische bestuursvoering. Deze e-mailadressen maak ik daarom
niet (geheel) openbaar met een beroep op het belang van het goed
functioneren van de Staat.
Op de inventarisatielijst en in de gedeeltelijk openbaar gemaakte
documenten is de toepassing van deze uitzonderingsgrond aangegeven
met de aanduiding “5.1.2.i”.
Wijze van openbaarmaking en plaatsing op internet
Een geanonimiseerde versie van dit besluit en de openbaar gemaakte
stukken worden geplaatst op www.rijksoverheid.nl, zodat deze voor een
ieder beschikbaar is.
Mocht u naar aanleiding van dit besluit vragen hebben, dan kunt u contact
opnemen met de Directie Juridische Zaken van het Ministerie van
Buitenlandse Zaken.
De minister van Buitenlandse Zaken,
namens deze,
[Deze brief is niet voorzien van een handtekening. In een formele en
beveiligde omgeving is vastgelegd dat de beslissingsbevoegde akkoord is
met de inhoud van dit document en de verzending.]
Tegen dit besluit kunt u binnen zes weken na de dag waarop dit is bekend
gemaakt een bezwaarschrift indienen, gericht aan de minister van
Buitenlandse Zaken, t.a.v. de Directie Juridische Zaken postbus 20061,
2500 EB Den Haag.
Pagina 13 van 13