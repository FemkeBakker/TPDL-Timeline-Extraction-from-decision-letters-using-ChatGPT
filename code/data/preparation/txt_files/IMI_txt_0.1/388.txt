File id: 388 File title: Wob-verzoek+over+aankoop+van+het+schilderij+De+Vaandeldrager.pdf.
>Retouradres Postbus 16375 2500 BJ Den Haag
De Volkskrant Wetgeving en Juridische
T.a.v. ZakenRijnstraat
50
Postbus 1002
Den Haag
1000 BA AMSTERDAM Postbus 16375
2500 BJ Den Haag
www.rijksoverheid.nl
Per e-mail verzonden
ContactDienstpostbus
Woo
@ minocw.nl
Onze referentie
Datum 29 april 2022 Uw brief van
05 januari 2022
Betreft Besluit Wob-verzoek inz. de Vaandeldrager
Bijlagen2Als
u belang hebt bij dit besluit,
dan kunt u hiertegen binnen 6
weken, gerekend vanaf de
verzenddatum, bezwaar maken.
Geachte , Stuur uw bezwaarschrift naar
DUO, Postbus 30205, 2500 GE
Den Haag. U kunt uw bezwaar
In uw brief van 5 januari 2022, ontvangen op 6 januari 2022, heeft u bij mijn ook digitaal indienen op
ministerie met een beroep op de Wet openbaarheid van bestuur (hierna: Wob) www.bezwaarschriftenocw.nl.
om informatie verzocht over het schilderij De Vaandeldrager van Rembrandt van
Rijn. U vraagt meer specifiek om alle interne en externe documenten als nota’s,
agenda’s en notulen, en alle interne en externe correspondentie zoals e-mails,
appberichten en sms’jes die betrekking hebben op De Vaandeldrager in brede zin,
voor het tijdvak 2016 tot en met heden.
De ontvangst van uw verzoek is schriftelijk bevestigd bij brief van 12 januari
2022, kenmerknummer . Bij brief van 26 januari 2022,
kenmerknummer , is de beslistermijn met 4 weken verdaagd tot 3
maart 2022.
Op 1 maart 2022 is er telefonisch contact geweest met u over de afhandeling van
uw verzoek. Daarbij heb ik aangegeven niet te kunnen voldoen aan de termijn
van 3 maart 2022, in verband met de grote omvang van het aantal documenten.
Er is in overleg met u toegezegd dat ik uiterlijk eind april een besluit zou nemen
op uw Wob-verzoek.
1. Wettelijk kader
Uw verzoek valt onder de reikwijdte van de Wob. Voor de relevante Wob-artikelen
verwijs ik u naar bijlage 1.
2. Inventarisatie documenten
Op basis van uw verzoek zijn in totaal 496 documenten aangetroffen. Deze
documenten zijn opgenomen in een inventarislijst, die als bijlage 2 bij dit besluit
is gevoegd. In dit besluit wordt verwezen naar de corresponderende nummers uit
de inventarislijst, zodat per document duidelijk is wat is besloten.
Pagina 1 van 122.1. Informatie die buiten de reikwijdte van het verzoek valt
Onze referentie
Op grond van artikel 3, eerste lid, van de Wob kan een ieder een verzoek doen
om informatie over een bestuurlijke aangelegenheid neergelegd in documenten.
Delen van informatie opgenomen in de documenten met nummers A1, A2, A5,
27, 36a, 38a, 72a, 72b en 263a hebben geen betrekking op de door u genoemde
bestuurlijke aangelegenheid. Het betreft appgesprekken over meerdere,
verschillende onderwerpen, verslagen van gesprekken met meerdere,
verschillende agendapunten of bijlagen bij e-mails die niet zien op De
Vaandeldrager. Om deze reden maak ik deze informatie niet openbaar. Waar het
bijlagen bij e-mails betreft die geheel buiten de reikwijdte van het verzoek vallen,
zijn deze voor het overzicht toch opgenomen in de inventarislijst.
De buiten de reikwijdte vallende tekst is in de documenten weggelakt zonder
vermelding van een weigeringsgrond. Anders gezegd: waar geen weigeringsgrond
is vermeldt, betreft het dus buiten de reikwijdte vallende informatie die op grond
van artikel 3, eerste lid, van de Wob is weggelakt.
2.2. Reeds openbare documenten
De Wob is niet van toepassing op reeds openbare documenten. De bijlagen bij
documenten of e-mails met nummers 12a, 43a, 43b, 54a, 71a, 85c, 85d, 85e,
99a, 105a, 115c, 115e, 117a, 121a, 145a, 145b, 145c, 154a, 161a, 174a, 200a,
204a, 217a, 226a, 226b, 288a en 288b zijn reeds openbaar en voor een ieder
beschikbaar en worden om deze reden in het verdere besluit buiten beschouwing
gelaten. Voor de volledigheid staan deze documenten met de betreffende
vindplaats wel vermeld op de inventarislijst in bijlage 2. Ook staat de vindplaats
vermeld van een aantal reeds openbare definitieve versies van geweigerde
concepten.
2.3. Eerdere Wob-verzoeken inz. De Vaandeldrager
U bent erover geïnformeerd per e-mail van 11 maart 2022 dat ik reeds op twee
Wob-verzoeken inzake de Vaandeldrager heb besloten, tijdens de
behandeltermijn van uw Wob-verzoek. De documenten die onder deze twee
eerdere Wob-besluiten openbaar zijn gemaakt, dan wel (gedeeltelijk) zijn
geweigerd, vallen ook onder de reikwijdte van uw Wob-verzoek. Voor uw Wob-
verzoek zoeken wij daarom aansluiting bij de beoordeling van de betreffende
documenten in de eerdere twee Wob-besluiten.
Deze eerder geïnventariseerde documenten zijn buiten beschouwing gelaten in de
inventarislijst voor uw Wob-verzoek. Deze documenten zijn in (gedeeltelijk)
openbare vorm te vinden via www.rijksoverheid.nl, inclusief de bijbehorende
inventarislijsten.1 Zij maken op de eerder geïnventariseerde wijze deel uit van dit
Wob-besluit.
1 https://www.rijksoverheid.nl/documenten/wob-verzoeken/2022/02/25/besluit-wob-verzoek-schilderij-de-vaandeldager-over-adviezen-aankoop
en
https://www.rijksoverheid.nl/documenten/wob-verzoeken/2022/02/25/besluit-op-wob-verzoek-over-schilderij-de-vaandeldager
Pagina 2 van 12Onze referentie
3. Zienswijzen
U bent erover geïnformeerd per e-mail van 11 april 2022 dat er derde-
belanghebbenden zijn bij de openbaarmaking van de documenten en dat deze in
de gelegenheid zijn gesteld hierover hun zienwijzen te geven.
De zienswijzen van het Rijksmuseum Amsterdam, de verkopende partij en de
Franse Staat heb ik meegenomen in mijn belangenafweging. Zie het onderdeel
“Overwegingen” onder 5. Van dit besluit.
Door de derde-belanghebbenden zijn voor het overige geen bedenkingen
ingediend.
4. Besluit
Ik heb besloten (deels) aan uw verzoek tegemoet te komen en de informatie
waarom u verzocht, opgenomen in de documenten met nummers 2a, 8b, 8c, 8d,
16a, 19a, 22a, 61a, 120a, 130, 132a, 133a, 213a, 232a, 244a, 253a, 257b, 257c,
259a, 261a en 278a in het geheel openbaar te maken.
Tevens heb ik besloten de documenten met nummers A3, A4, 1, 2, 3, 4, 5, 6, 7,
8, 8a, 9, 9a, 10, 10a, 11, 12, 13, 14, 16, 19, 20, 20a, 21, 26, 28, 30, 31, 32, 33,
36, 37, 38, 40, 44, 45, 47, 48, 49, 50, 51, 52, 53, 55, 56, 57, 58, 59, 60, 61, 62,
63, 64, 64f, 65, 66, 67, 68, 69, 70, 71, 72, 73, 74, 75, 76, 77, 78, 79, 81, 82,
84, 85, 86, 86a, 87, 88, 89, 90, 91, 92, 93, 94, 95, 96, 97, 98, 99, 100, 101,
102, 103, 106, 107, 108, 109, 110, 111, 112, 113, 114, 115, 116, 117,
117b,117c, 118, 119, 120, 121, 124, 125, 126, 127, 128, 130, 131, 132, 133,
134, 135, 136, 137, 142, 143, 144, 145, 149, 150, 153, 154, 156, 158, 159, 160,
161, 163, 168, 169, 170, 172, 174, 176, 177, 180, 181, 182, 183, 184, 185, 186,
191, 192, 193, 194, 197, 198, 199, 200, 201, 202, 203, 204, 205, 206, 207, 208,
209, 211, 212, 213, 214, 215, 216, 217, 218, 219, 220, 221, 222, 223, 224, 225,
226, 227, 228, 229, 230, 231, 232, 233, 234, 235, 236, 236b, 237, 238, 239,
240, 241, 242, 243, 244, 245, 246, 247, 248, 249, 250, 251, 252, 253, 254, 255,
256, 257, 258, 259, 260, 261, 262, 263, 264, 266, 267, 268, 270, 271, 272, 273,
274, 275, 276, 276a, 277, 278, 280, 281, 282, 283, 284, 285, 285a, 286, 287,
288, 289, 291, 293, 294, 295, 296, 297 en 298 openbaar te maken, met
uitzondering van de daarin vermelde persoonsgegevens.
Daarnaast heb ik besloten een gedeelte van de door u gevraagde informatie,
opgenomen in de documenten met nummers A1, A2, A5, 15, 15a, 15b, 17, 18,
22, 23, 24, 27, 29,31a, 34, 35, 38a, 39, 42, 43, 46, 54, 57a, 59a, 59c, 80, 83,
85b, 85g, 102a, 104, 105, 115b, 122, 123, 129, 138, 139, 140, 141, 146, 147,
148, 151, 162, 164, 165, 166, 167, 171, 175, 178, 187, 188, 195, 210, 265, 269,
279 en 290 niet openbaar te maken.
Ook heb ik besloten de door u gevraagde informatie opgenomen in de
documenten met nummers 1a, 5a 6a, 6b, 7a, 13a, 25, 28a, 29a, 30a, 41, 55a,
58a, 62a, 68a, 72a, 74a, 76a, 78a, 79a, 81a, 85a, 85f, 86b, 87a, 88a, 90a, 93a,
94a, 95a, 97a, 99b, 100a, 101a, 110a, 110b, 112a, 113a, 115a, 115d, 116a,
122a, 126a, 131a, 136a, 137a, 138a, 139a, 146a, 146b, 150a, 152,153a, 155,
157, 161c, 162a, 165b, 165c, 173, 176a, 178a, 178b, 178c, 178d, 179, 188a,
Pagina 3 van 12188b, 189, 190, 196, 96a, 197a, 198a, 206a, 207a, 208a, 212a, 213b, 214a,
Onze referentie
214b, 217b, 218a, 219a, 233a, 234a, 236a, 257a, 263b, 263c, 272a, 275a, 289a,
292a, 292b, 292c, 293a, 296a en 298a in het geheel niet openbaar te maken.
Voor de motivering van dit besluit verwijs ik naar het onderdeel ‘Overwegingen’
onder 5. van deze brief.
5. Overwegingen
Allereerst wil ik u wijzen op het volgende. Ingevolge artikel 3, vijfde lid, van de
Wob, wordt een verzoek om informatie ingewilligd met inachtneming van het
bepaalde in de artikelen 10 en 11.
Het recht op openbaarmaking op grond van de Wob dient uitsluitend het publieke
belang van een goede en democratische bestuursvoering. Het komt iedere burger
in gelijke mate toe. Daarom kan ten aanzien van de openbaarheid geen
onderscheid worden gemaakt naar gelang de persoon of de bedoeling of belangen
van de verzoeker. Bij de te verrichten belangenafweging worden dan ook
betrokken het algemene belang bij openbaarmaking van de gevraagde informatie
en de door de weigeringsgronden te beschermen belangen, maar niet het
specifieke belang van de verzoeker.
Evenmin kent de Wob een beperkte vorm van openbaarmaking. Dit betekent dat
openbaarmaking van de gevraagde documenten uitsluitend aan u op grond van
de Wob niet mogelijk is. Indien ik aan u de betreffende documenten verstrek,
moet ik deze ook aan anderen geven indien zij daarom verzoeken. In dat licht
vindt de onderstaande belangenafweging/vinden de onderstaande
belangenafwegingen dan ook plaats.
Meer in het algemeen wil ik u ook meegeven dat ik in het kader van de Wob
referentie- en kenmerknummers uit documenten verwijder om misbruik hiervan
(door een ieder) te voorkomen.
5.1. Bedrijfs- en fabricagegegevens
Artikel 10, eerste lid, aanhef en onder c, van de Wob bepaalt dat het verstrekken
van informatie achterwege blijft voor zover dit bedrijfs- en fabricagegegevens
betreft, die door natuurlijke personen of rechtspersonen vertrouwelijk aan de
overheid zijn medegedeeld. Onder bedrijfsgegevens moet blijkens bestendige
jurisprudentie worden verstaan: al die gegevens waaruit wetenswaardigheden
kunnen worden afgelezen of afgeleid met betrekking tot de technische
bedrijfsvoering of het productieproces dan wel met betrekking tot de afzet van
producten of de kring van afnemers of leveranciers. Cijfers of gegevens die de
financiële bedrijfsvoering en financiële stromen betreffen, worden eveneens als
bedrijfs- en fabricagegegevens aangemerkt.
In de documenten met nummers 15b en 31a staan bedrijfsgegevens. Deze
gegevens zijn vertrouwelijk aan mij medegedeeld. Uit deze gegevens kunnen
wetenswaardigheden worden afgeleid met betrekking tot de afzet van winst over
bepaalde artikelen in het winkelassortiment van het Rijksmuseum Amsterdam. Ik
zal deze informatie dan ook niet openbaar maken.
Pagina 4 van 125.2. Het belang van de betrekkingen van Nederland met andere staten en
Onze referentie
met internationale organisaties
Op grond van artikel 10, tweede lid, aanhef en onder a, van de Wob blijft
verstrekking van informatie achterwege voor zover het belang daarvan niet
opweegt tegen het belang van de betrekkingen van Nederland met andere staten
en met internationale organisaties.
Bij bepaalde passages uit de documenten A1, A2, 15, 15a, 17, 18, 22, 23, 24, 25,
27, 31a, 34, 35, 39, 41, 42, 46, 59a, 72a, 86b en 123 is het belang van de
betrekkingen van Nederland met de Franse Staat in het geding. De passages zien
op de omgang en afspraken tussen Nederland en de Franse Staat in het proces
van aankoop van De Vaandeldrager en de positie van de Franse Staat tegenover
deze aankoop. Ook betreffen sommige documenten correspondentie met
bestuursorganen van de Franse overheid.
Het belang van de betrekkingen van Nederland met de Franse Staat zou kunnen
worden geschaad indien de hier bedoelde informatie openbaar wordt gemaakt,
aangezien openbaarmaking van de passages het goede contact tussen Nederland
en de Franse Staat in toekomstige situaties of onderhandelingen zou kunnen
frustreren. Dit is mede, omdat Franse wetgeving openbaarmaking van
overheidscorrespondentie verbiedt. Ik ben van oordeel dat dit belang zwaarder
moet wegen dan het belang van openbaarheid. Ik heb daarom besloten de
desbetreffende informatie niet openbaar te maken.
5.3. De eerbiediging van de persoonlijke levenssfeer
Op grond van artikel 10, tweede lid, aanhef en onder e, van de Wob blijft
verstrekking van informatie achterwege voor zover het belang daarvan niet
opweegt tegen het belang dat de persoonlijke levenssfeer wordt geëerbiedigd.
In vrijwel alle documenten staan persoonsgegevens. Hiervoor verwijs ik naar
hetgeen vermeld op de inventarislijst. Het betreft namen, initialen, e-
mailadressen, woon- en werkadressen, telefoonnummers, functieomschrijvingen,
werkdagen, bankgegevens en andere tot personen herleidbare informatie. Ik ben
van oordeel dat t.a.v. deze gegevens het belang dat de persoonlijke levenssfeer
wordt geëerbiedigd, zwaarder moet wegen dan het belang van openbaarheid.
Daarom heb ik de persoonsgegevens verwijderd uit deze documenten.
In veel documenten staan tevens persoonsgegevens van ambtenaren. In het
kader van goed werkgeverschap ben ik van oordeel dat ten aanzien van deze
gegevens het belang dat de persoonlijke levenssfeer wordt geëerbiedigd,
zwaarder moet wegen dan het belang van openbaarheid. Dit ter bescherming van
de persoonlijke levenssfeer van de betrokken ambtenaar. Daarbij is van belang
dat het hier niet gaat om het opgeven van een naam aan een individuele burger
die met een ambtenaar in contact treedt, maar om openbaarmaking van de naam
in de zin van de Wob. Deze gegevens heb ik daarom ook uit de documenten
verwijderd.
5.4. Het voorkomen van onevenredige bevoordeling of benadeling
Op grond van artikel 10, tweede lid, aanhef en onder g, van de Wob blijft
verstrekking van informatie achterwege voor zover het belang daarvan niet
Pagina 5 van 12opweegt tegen het belang van het voorkomen van onevenredige bevoordeling of
Onze referentie
benadeling van bij de aangelegenheid betrokken natuurlijke personen of
rechtspersonen dan wel van derden.
Openbaarmaking van de documenten met nummers 62a, 68a, 74a, 85a, 110a,
100ab, 112a, 113a, 115a, 115d, 116a, 122a, 126a, 131a, 137a, 138a, 146a,
146b, 152, 153a,161c, 162a, 165b, 173, 176a, 178a, 178b, 178c, 178d, 179,
188a, 188b, 196, 196a, 275a, 292a, 292b en 292c zou naar mijn oordeel leiden
tot onevenredige benadeling van het Rijksmuseum Amsterdam en van de Staat.
Deze documenten betreffen (conceptversies van) de Call Option Agreement
(COA), de Letter/Declaration of Intent (LoI), de Sale and Purchase Agreement
(SPA) van de aankoop van de Vaandeldrager en de SPA van de aankoop van
Maerten en Oopjen.
Daarnaast geven de documenten 139a, 155, 157, 173 en 190 informatie over de
eigendomsketen van De Vaandeldrager en informatie met betrekking tot de
ultimate beneficiairies. Deze informatie maakt deel uit van de COA en de SPA.
De bovengenoemde documenten zijn onder strikte vertrouwelijkheid tussen de
partijen tot stand gekomen en/of door het Rijksmuseum gedeeld met OCW, zoals
de COA die in 2018 is overeengekomen tussen het Rijksmuseum Amsterdam en
de verkopende partij. Deze documenten bevatten contractuele
geheimhoudingsclausules. Openbaarmaking van deze documenten is in strijd met
deze contractuele verplichting en kan daarnaast het vertrouwen tussen de
partijen schaden.
De benadeling van het Rijksmuseum Amsterdam ziet in dat geval op het
verminderde vertrouwen van de verkopende partij in het Rijksmuseum als
contractspartner. Ook kan de Staat onevenredig worden benadeeld, omdat
openbaarmaking van de vertrouwelijk informatie en contracten tevens de
toekomstige onderhandelingspositie van de Staat ongunstig kan beïnvloeden. Een
gebrek aan vertrouwen bij verkopende partijen en de wetenschap dat de Staat
een dergelijke contractuele geheimhoudingsverplichting niet nakomt, kan
eventuele dergelijke grote aankopen in de toekomst frustreren. Ik ben van
oordeel dat het belang van het voorkomen van een dergelijke benadeling voor het
Rijksmuseum en de Nederlandse Staat zwaarder moet wegen dan het belang van
openbaarheid. Ik maak deze documenten daarom in hun geheel niet openbaar.
Dezelfde motivering geldt voor bepaalde passages uit de documenten met
nummers A1, 15b, 31a, 27, 29, 43, 57a, 64f, 80, 83, 85b, 85g, 102a, 104, 112,
115b, 117b, 122, 139, 140, 141, 146, 147, 148, 151, 162, 164, 165, 166, 167,
171, 175, 178, 187, 188 en 269. Deze documenten bevatten letterlijke passages,
voorwaarden, garanties en/of andere directe informatie uit de COA, LoI en SPA’s,
of informatie daaruit over (het eigendom van) de overzeese trustconstructie van
de verkopende partij en de ultimate beneficiaries. Dit betreft contractueel
vertrouwelijke informatie. Ik ben van oordeel dat het belang van het voorkomen
van een dergelijke benadeling voor het Rijksmuseum en de Staat zwaarder moet
wegen dan het belang van openbaarheid. Ik maak deze passages daarom niet
openbaar.
Daarnaast bevatten de documenten met nummers 15b, 31a, 54, 59c informatie
over schilderijen in buitenlands particulier bezit en de relevantie daarvan voor de
Pagina 6 van 12Nederlandse Staat. Ik ben ook hier van mening dat openbaarmaking hiervan de
Onze referentie
Staat onevenredig zou kunnen benadelen in haar eventuele toekomstige
onderhandelingspositie met betrekking tot deze schilderijen. Ik ben van oordeel
dat het belang van het voorkomen van een dergelijke benadeling voor de Staat
zwaarder moet wegen dan het belang van openbaarheid. Ik maak deze passages
daarom niet openbaar.
5.5. Persoonlijke beleidsopvattingen in een stuk voor intern beraad
Juridisch kader
Uitgangspunt van de Wob is dat overheidsinformatie openbaar is. Dit geldt in
beginsel ook voor documenten opgesteld ten behoeve van intern beraad. Dit is
het beraad over een bestuurlijke aangelegenheid binnen een bestuursorgaan, dan
wel binnen een kring van overheden in het kader van de gezamenlijke
verantwoordelijkheid voor een bestuurlijke aangelegenheid. Uit de
wetsgeschiedenis blijkt dat onder het begrip ‘documenten opgesteld ten behoeve
van intern beraad’ onder meer moeten worden begrepen: nota’s van ambtenaren
aan hun politieke en ambtelijk leidinggevenden, correspondentie tussen de
onderdelen van een ministerie en tussen ministeries onderling, concepten van
stukken, agenda’s, notulen, samenvattingen en conclusies van interne
besprekingen en rapporten van ambtelijke adviescommissies. Degene die de
stukken heeft opgesteld moet de bedoeling hebben gehad dat ze zouden dienen
voor intern beraad.
Hierbij is van belang op te merken dat de Stichting Rijksmuseum Amsterdam een
onder verantwoordelijkheid van het ministerie van OCW werkzame instelling is,
als bedoeld in artikel 3, eerste lid, van de Wob, voor zover het gaat om de zorg
voor het beheer van museale cultuurgoederen van de Staat. In het geval van de
aankoop van De Vaandeldrager heeft vast overleg plaatsgevonden met het
Rijksmuseum Amsterdam over advisering rondom de aankoop en de positie van
het Rijksmuseum als partij daarbij. Dit overleg vond plaats in het kader van de
gezamenlijke verantwoordelijkheid voor de bestuurlijke aangelegenheid
onderhavig aan dit Wob-verzoek, namelijk de aankoop van De Vaandeldrager.
Ook het overleg met het Rijksmuseum in het kader van deze bestuurlijke
aangelegenheid kwalificeert daarom in dit geval als intern beraad in de zin van
artikel 11, eerste lid, van de Wob.
Artikel 11, eerste lid, van de Wob bepaalt dat uit documenten die zijn opgesteld
ten behoeve van intern beraad geen informatie wordt verstrekt over persoonlijke
beleidsopvattingen. Onder ‘persoonlijke beleidsopvattingen’ wordt verstaan:
ambtelijke adviezen, visies, standpunten en overwegingen. Dergelijke opvattingen
worden niet openbaar gemaakt omdat een zekere mate van veiligheid en
vertrouwelijkheid noodzakelijk is om te kunnen komen tot een effectieve
besluitvorming. Ambtenaren en bestuurders moeten onderling en met
bewindspersonen kunnen brainstormen. Feiten, prognoses, beleidsalternatieven,
de gevolgen van een bepaald beleidsalternatief of andere onderdelen met een
overwegend objectief karakter worden door mij niet beschouwd als persoonlijke
beleidsopvattingen. De totstandkoming van beleid en regelgeving wordt met de
openbaarheid van dergelijke informatie inzichtelijk.
Veel van de geïnventariseerde documenten zijn opgesteld ten behoeve van intern
beraad en bevatten persoonlijke beleidsopvattingen. Ik verstrek daarover in
Pagina 7 van 12beginsel geen informatie, maar hierop kunnen uitzonderingen worden gemaakt.
Onze referentie
Op grond van artikel 11, tweede lid, van de Wob kan ik besluiten informatie te
geven over persoonlijke beleidsopvattingen, indien ik dat in het belang acht van
een goede en democratische bestuursvoering. Deze informatie wordt dan gegeven
in niet tot personen herleidbare vorm, tenzij degenen die deze opvattingen
hebben geuit of zich erachter hebben gesteld, ermee hebben ingestemd dat de
informatie wel herleidbaar is tot hen.
Bij de verwerving van De Vaandeldrager hebben de Eerste en Tweede Kamer een
grote rol gespeeld. Beide Kamers hebben goedkeuring gegeven aan een
Incidentele Suppletoire Begroting (ISB) van het ministerie van OCW. Het doel van
deze ISB was om de begroting voor het ministerie van OCW te verhogen, om de
verwerving van het schilderij De Vaandeldrager financieel mogelijk te maken.
Tevens zijn er over deze aankoop Kamervragen gesteld en is er ook in de
maatschappij en media veel aandacht voor geweest.
Ik vind het in dit kader belangrijk om zoveel mogelijk inzicht te geven in de
verschillende afwegingen die gemaakt zijn in de voorbereiding van de
besluitvorming rondom de aankoop van De Vaandeldrager. Daarom heb ik
besloten persoonlijke beleidsopvattingen in dit Wob-verzoek zo veel als mogelijk
te verstrekken op grond van artikel 11, tweede lid, van de Wob in niet tot
personen herleidbare vorm.
Kern van intern beraad
In een beperkt aantal gevallen raken passages met persoonlijke
beleidsopvattingen echt aan de kern van het intern beraad, of bevatten zij strikt
persoonlijke kwalificaties van bepaalde situaties of gegevens. Dit is het geval in
de documenten met nummers A1, A2, 15a, 23, 24, 31a, 105, 129, 138, 195, 210,
265 en 279. Openbaarmaking van deze persoonlijke beleidsopvattingen komt
mijns inziens niet ten goede aan de democratische controle, effectieve
totstandkoming van het beleid en samenwerking tussen collega’s binnen het
departement en in het kabinet. Hiertegen weegt het zwaarwegende belang van
openbaarheid niet op. Ik acht het daarom in deze specifieke gevallen niet in het
belang van een goede en democratische bestuursvoering de persoonlijke
beleidsopvattingen openbaar te maken. Ik heb daarom besloten deze informatie
in afwijking van de hiervoor uiteengezette lijn te weigeren op grond van artikel
11, eerste lid, van de Wob.
ConceptenHet
voorgaande geldt ook voor bijlagen bij e-mails die concepten van
documenten/e-mails zijn, of bijvoorbeeld concepten zoals spreekschetsen en
Q&A’s. Over deze (delen uit) documenten met nummers 1a, 5a, 6a, 6b, 7a, 13a,
28a, 29a, 30a, 55a, 58a, 76a, 78a, 79a, 81a, 85f, 87a, 88a, 90a, 93a, 94a, 95a,
97a, 99b, 100a, 101a, 136a, 150a, 165c, 197a, 198a, 206a, 207a, 208a, 212a,
213b, 214a, 214b, 217b, 218a, 219a, 233a, 234a, 236a, 257a, 263b, 263c, 272a,
289a, 293a, 296a en 298a heeft per e-mail afstemming plaatsgevonden. De
concepten zijn of worden reeds openbaar voor zover zij overeenstemmen met de
definitieve versie, en bestaan uit persoonlijke beleidsopvattingen bestemd voor
intern beraad voor zover zij daarvan afwijken.
Ik acht het niet in het belang van een goede en democratische bestuursvoering
dat van eenzelfde document meerdere versies in het publieke domein in omloop
Pagina 8 van 12zijn, met als mogelijk gevolg dat onduidelijkheid ontstaat over de inhoud van het
Onze referentie
betreffende document. Om die reden maak ik concepten in hun geheel niet
openbaar. Dit is slechts anders daar waar de concepten reeds met derden buiten
de kring van het intern beraad zijn gedeeld.
6. Wijze van openbaarmaking
Alle documenten, met uitzondering van de niet openbaar te maken documenten,
worden tezamen met dit besluit digitaal aan u verstrekt.
7. Plaatsing op internet
Dit besluit en de daarmee openbaar gemaakte stukken worden op
www.rijksoverheid.nl geplaatst.
Een afschrift van dit besluit zend ik aan belanghebbenden.
de staatssecretaris van Onderwijs, Cultuur en Wetenschap,
namens deze,
de directeur Wetgeving en Juridische Zaken,
mr. C. Riezebos
Pagina 9 van 12Bijlage 1 – Relevante artikelen uit de Wob
Onze referentie
Artikel 1
In deze wet en de daarop berustende bepalingen wordt verstaan onder:
a. document: een bij een bestuursorgaan berustend schriftelijk stuk of ander
materiaal dat gegevens bevat;
b. bestuurlijke aangelegenheid: een aangelegenheid die betrekking heeft op
beleid van een bestuursorgaan, daaronder begrepen de voorbereiding en
de uitvoering ervan;
c. intern beraad: het beraad over een bestuurlijke aangelegenheid binnen
een bestuursorgaan, dan wel binnen een kring van bestuursorganen in het
kader van de gezamenlijke verantwoordelijkheid voor een bestuurlijke
aangelegenheid;
d. […]
e. […]
f. persoonlijke beleidsopvatting: een opvatting, voorstel, aanbeveling of
conclusie van een of meer personen over een bestuurlijke aangelegenheid
en de daartoe door hen aangevoerde argumenten;
Artikel 3
1. Een ieder kan een verzoek om informatie neergelegd in documenten over een
bestuurlijke aangelegenheid richten tot een bestuursorgaan of een onder
verantwoordelijkheid van een bestuursorgaan werkzame instelling, dienst of
bedrijf.
2. De verzoeker vermeldt bij zijn verzoek de bestuurlijke aangelegenheid of het
daarop betrekking hebbend document, waarover hij informatie wenst te
ontvangen.
3. De verzoeker behoeft bij zijn verzoek geen belang te stellen.
4. Indien een verzoek te algemeen geformuleerd is, verzoekt het bestuursorgaan
de verzoeker zo spoedig mogelijk om zijn verzoek te preciseren en is het hem
daarbij behulpzaam.
5. Een verzoek om informatie wordt ingewilligd met inachtneming van het
bepaalde in de artikelen 10 en 11.
Artikel 6
1. Het bestuursorgaan beslist op het verzoek om informatie zo spoedig mogelijk,
doch uiterlijk binnen vier weken gerekend vanaf de dag na die waarop het verzoek
is ontvangen.
2. Het bestuursorgaan kan de beslissing voor ten hoogste vier weken verdagen.
Van de verdaging wordt voor de afloop van de eerste termijn schriftelijk
gemotiveerd mededeling gedaan aan de verzoeker.
[…]
5. Indien het bestuursorgaan heeft besloten informatie te verstrekken, wordt de
informatie verstrekt tegelijk met de bekendmaking van het besluit, tenzij naar
verwachting een belanghebbende bezwaar daar tegen heeft, in welk geval de
informatie niet eerder wordt verstrekt dan twee weken nadat de beslissing is
bekendgemaakt.
Artikel 7
1. Het bestuursorgaan verstrekt de informatie met betrekking tot de documenten
die de verlangde informatie bevatten door:
a. kopie ervan te geven of de letterlijke inhoud ervan in andere vorm te
Pagina 10 van 12verstrekken,
Onze referentie
b. kennisneming van de inhoud toe te staan,
c. een uittreksel of een samenvatting van de inhoud te geven, of
d. inlichtingen daaruit te verschaffen.
2. Het bestuursorgaan verstrekt de informatie in de door de verzoeker verzochte
vorm, tenzij:
a. het verstrekken van de informatie in die vorm redelijkerwijs niet gevergd
kan worden;
b. de informatie reeds in een andere, voor de verzoeker gemakkelijk
toegankelijke vorm voor het publiek beschikbaar is.
3. Indien het verzoek betrekking heeft op milieu-informatie als bedoeld in artikel
19.1a, eerste lid, onder b, van de Wet milieubeheer, verstrekt het bestuursorgaan,
zo nodig, en indien deze informatie voorhanden is, tevens informatie over de
methoden die zijn gebruikt bij het samenstellen van eerstbedoelde informatie.
Artikel 10
1. Het verstrekken van informatie ingevolge deze wet blijft achterwege voor zover
dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft, die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf 2 van hoofdstuk 2 van
de Wet bescherming persoonsgegevens, tenzij de verstrekking kennelijk
geen inbreuk op de persoonlijke levenssfeer maakt.
2. Het verstrekken van informatie ingevolge deze wet blijft eveneens achterwege
voor zover het belang daarvan niet opweegt tegen de volgende belangen:
a. de betrekkingen van Nederland met andere staten en met internationale
organisaties;
b. de economische of financiële belangen van de Staat, de andere
publiekrechtelijke lichamen of de in artikel 1a, onder c en d, bedoelde
bestuursorganen;
c. de opsporing en vervolging van strafbare feiten;
d. inspectie, controle en toezicht door bestuursorganen;
e. de eerbiediging van de persoonlijke levenssfeer;
f. het belang, dat de geadresseerde erbij heeft als eerste kennis te kunnen
nemen van de informatie;
g. het voorkomen van onevenredige bevoordeling of benadeling van bij de
aangelegenheid betrokken natuurlijke personen of rechtspersonen dan
wel van derden.
3. Het tweede lid, aanhef en onder e, is niet van toepassing voorzover de
betrokken persoon heeft ingestemd met openbaarmaking.
4. Het eerste lid, aanhef en onder c en d, het tweede lid, aanhef en onder e, en
het zevende lid, aanhef en onder a, zijn niet van toepassing voorzover het milieu-
informatie betreft die betrekking heeft op emissies in het milieu. Voorts blijft in
afwijking van het eerste lid, aanhef en onder c, het verstrekken van milieu-
informatie uitsluitend achterwege voorzover het belang van openbaarmaking niet
opweegt tegen het daar genoemde belang.
5. Het tweede lid, aanhef en onder b, is van toepassing op het verstrekken van
milieu-informatie voor zover deze handelingen betreft met een vertrouwelijk
karakter.
6. Het tweede lid, aanhef en onder g, is niet van toepassing op het verstrekken
Pagina 11 van 12van milieu-informatie.
Onze referentie
7. Het verstrekken van milieu-informatie ingevolge deze wet blijft eveneens
achterwege voorzover het belang daarvan niet opweegt tegen de volgende
belangen:a.
de bescherming van het milieu waarop deze informatie betrekking heeft;
b. de beveiliging van bedrijven en het voorkomen van sabotage.
8. Voorzover het vierde lid, eerste volzin, niet van toepassing is, wordt bij het
toepassen van het eerste, tweede en zevende lid op milieu-informatie in
aanmerking genomen of deze informatie betrekking heeft op emissies in het
milieu.
Artikel 11
1. In geval van een verzoek om informatie uit documenten, opgesteld ten behoeve
van intern beraad, wordt geen informatie verstrekt over daarin opgenomen
persoonlijke beleidsopvattingen.
2. Over persoonlijke beleidsopvattingen kan met het oog op een goede en
democratische bestuursvoering informatie worden verstrekt in niet tot personen
herleidbare vorm. Indien degene die deze opvattingen heeft geuit of zich erachter
heeft gesteld, daarmee heeft ingestemd, kan de informatie in tot personen
herleidbare vorm worden verstrekt.
3. Met betrekking tot adviezen van een ambtelijke of gemengd samengestelde
adviescommissie kan het verstrekken van informatie over de daarin opgenomen
persoonlijke beleidsopvattingen plaatsvinden, indien het voornemen daartoe door
het bestuursorgaan dat het rechtstreeks aangaat aan de leden van de
adviescommissie voor de aanvang van hun werkzaamheden kenbaar is gemaakt.
4. In afwijking van het eerste lid wordt bij milieu-informatie het belang van de
bescherming van de persoonlijke beleidsopvattingen afgewogen tegen het belang
van openbaarmaking. Informatie over persoonlijke beleidsopvattingen kan worden
verstrekt in niet tot personen herleidbare vorm. Het tweede lid, tweede volzin, is
van overeenkomstige toepassing.
Pagina 12 van 12