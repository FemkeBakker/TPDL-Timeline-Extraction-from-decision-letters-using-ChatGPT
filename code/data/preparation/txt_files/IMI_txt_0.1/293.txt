File id: 293 File title: Deelbesluit_2_Woo-verzoek_communicatie_IenW_en_Nederlandse_Spoorwegen_over_marktordeningsaangelegenheden.pdf.
.
Retouradres Postbus 20901 2500 EX Den Haag
Directoraat-Generaal
Mobiliteit
Directie Wegen en
Verkeersveiligheid
Postbus 20901
Den Haag 2500 EX
Contactpersoon
wob-loket@minienw.nl
Kenmerk
Datum 20 oktober 2022 IENW/BSK-2022/221696
Betreft Deelbesluit 2 op uw Wob-verzoek 2020-83
communicatie tussen het ministerie van Infrastructuur
en Waterstaat en de Nederlandse Spoorwegen inzake
marktordeningsaangelegenheden
Geachte heer ,
In uw e-mail van 3 augustus 2020, heeft met een beroep op de Wet openbaarheid
van bestuur (hierna: Wob) informatie verzocht over de communicatie tussen het ministerie van
Infrastructuur en Waterstaat en de Nederlandse Spoorwegen inzake
marktordeningsaangelegenheden.
U vraagt specifiek om documenten inzake:
- Alle communicatie tussen (ambtenaren van) het ministerie van Infrastructuur en
Waterstaat en de Nederlandse Spoorwegen over FlixBus en/of FlixTrain, met inbegrip
van daar werkzame personen;
- Alle communicatie tussen (ambtenaren van) het ministerie van Infrastructuur en
Waterstaat en de Nederlandse Spoorwegen over de treinverbinding Amsterdam –
Berlijn en de toekomst daarvan, inclusief de afstemming van lobbyactiviteiten richting
Duitse overheden;
- Alle communicatie tussen (ambtenaren van) het ministerie van Infrastructuur en
Waterstaat en Duitse overheden, in het bijzonder het Bundesministerium für Verkehr
und digitale Infrastruktur, over de treinverbinding Amsterdam – Berlijn en andere
internationale treinverbindingen;
- Alle communicatie tussen (ambtenaren van) het ministerie van Infrastructuur en
Waterstaat en de Europese Commissie over internationale treindiensten, waaronder
beantwoording van vragen;
- Toezeggingen van (ambtenaren van) het ministerie van Infrastructuur en Waterstaat
aan NS (en/of andere leden van het zgn. “CER-kartel”: DB, ÖBB, NMBS, DSB, SJ, etc.)
over de exploitatie van internationale treindiensten, mogelijke onderhandse gunningen
en/of daarmee verband houdende subsidies of andere “commitments” van uw
ministerie.
Als tijdvak van dit verzoek kiest u 1 januari 2018 tot en met 3 augustus 2020.
Verloop van de procedure
De ontvangst van uw verzoek is schriftelijk bevestigd bij e-mail van 3 augustus 2020. Op 31
augustus 2020 is per e-mail de beslissing op uw Wob-verzoek met vier weken verdaagd.
Pagina 1 van 11Op 28 september 2020 bent u per-email geïnformeerd over de stand van zaken van uw
Wob-verzoek.
Op 20 augustus 2020 is er een telefonisch overleg geweest met u over de specificering van
uw Wob-verzoek. Op dezelfde dag heeft u per e-mail een terugkoppeling van dit gesprek
ontvangen. Per e-mail van 1 februari 2021 heeft u mij in gebreke gesteld wegens het niet
tijdig beslissen op uw Wob-verzoek.
Op 31 januari 2022 heeft u het eerste deelbesluit ontvangen, dat ziet op de nachttrein
Amsterdam-Wenen.
Door middel van deze brief informeer ik u over het tweede en laatste deelbesluit op uw
Wob-verzoek. Dit besluit heeft betrekking op de in bijlage 3 genoemde documenten. Het
spijt mij dat het niet eerder is gelukt om een afrondend besluit te nemen op uw verzoek.
Wettelijk kader
Per 1 mei 2022 is de Wet open overheid (hierna: Woo) in werking getreden en is de Wob
ingetrokken.
Ten tijde van het indienen van uw Wob-verzoek, het beoordelen van de documenten en het
opstellen van onderhavige besluit, gold de Wob. Om u zo spoedig mogelijk te voorzien van de
door u gevraagde informatie, is de beoordeling van deze documenten niet integraal herzien en
wordt nog verwezen naar de uitzonderingsgronden van de Wob. In bijlage 2 treft u een
transponeringstabel aan, waarmee wordt verduidelijkt hoe de uitzonderingsgronden van de
Wob zich verhouden tot de uitzonderingsgronden van de Woo.
Inventarisatie documenten
Er zijn in totaal 615 documenten aangetroffen. Deze staan op de inventarislijst, die als bijlage
3 bij dit besluit is gevoegd.
De Woo is niet van toepassing op documenten die reeds openbaar zijn gemaakt. Deze
documenten zijn als zodanig opgenomen op de inventarislijst met vermelding van de
vindplaats.
Zienswijzen
Op 4 en 6 juli 2022 zijn derde-belanghebbenden in de gelegenheid gesteld om hun zienwijze
naar voren te brengen. Deze zienswijzen heb ik in mijn belangenafweging meegenomen.
Besluit
Ik heb besloten uw verzoek gedeeltelijk te honoreren en daarbij een aantal documenten
geheel of gedeeltelijk openbaar te maken. Een aantal documenten wordt integraal niet
openbaar gemaakt. Voor de motivering verwijs ik u naar het onderdeel ‘Overwegingen’ in
dit besluit. De inventarislijst maakt onderdeel uit van dit besluit. Voor de toegepaste
uitzonderingsgronden per document verwijs ik u naar de inventarislijst.
Buiten reikwijdte verzoek
Een aantal documenten bevat passages die over andere onderwerpen gaan dan het
onderwerp van uw verzoek. Deze passages vallen inhoudelijk niet binnen de reikwijdte
van uw verzoek. Om die reden heb ik de passages onleesbaar gemaakt onder vermelding
van ‘buiten reikwijdte verzoek’. Dit is eveneens op de inventarislijst weergegeven.
Pagina 2 van 11Overwegingen
De Woo gaat uit van een recht op openbaarheid van publieke informatie (art. 1.1 Woo).
Eenieder kan een verzoek tot openbaarmaking van publieke informatie doen bij een
bestuursorgaan zonder daarbij een belang te stellen (artikel 4.1 Woo). De aan een verzoeker
verstrekte informatie wordt openbaar voor eenieder.
De Woo is niet van toepassing op informatie die al openbaar is.
Openbaarheid is het uitgangspunt bij de beoordeling van een informatieverzoek, tenzij er
uitzonderingsgronden zijn die aan openbaarmaking in de weg staan. De uitzonderingsgronden
staan in hoofdstuk 5 van de Woo.
Bedrijfs- en fabricagegegevens, artikel 5.1, eerste lid, aanhef en onder c, Woo
(correspondeert met artikel 10, eerste lid, aanhef, en onderdeel c, Wob)
Ik maak geen informatie openbaar die betrekking heeft op bedrijfs- en fabricagegegevens
die in vertrouwen aan de overheid zijn medegedeeld. De vertrouwelijkheid van de
informatie die aan de overheid is verstrekt, kan bijvoorbeeld blijken uit een expliciete
verklaring. Het is ook mogelijk dat de vertrouwelijkheid door de verstrekker mocht worden
aangenomen. Uit de wijze van samenwerking met de desbetreffende betrokkenen is dan af
te leiden dat deze informatie in vertrouwen is gedeeld met de overheid.
Het gaat hier om gegevens waaruit informatie kan worden afgelezen of afgeleid over de
technische bedrijfsvoering, het productieproces, de afzet van producten of de afnemers of
leveranciers. Ook financiële gegevens kunnen als bedrijfs- en fabricagegegevens worden
aangemerkt.
Een aantal documenten bevat bedrijfsgegevens die gerelateerd worden aan de financiële
bedrijfsvoering van een betrokken derde. Deze gegevens zijn vertrouwelijk verstrekt en
betreffen een indicatief investeringsbedrag in een verkennende fase. Uit deze gegevens
kunnen wetenswaardigheden worden afgeleid met betrekking tot de financiële
bedrijfsvoering van deze betrokken derde. Volledige openbaarmaking van de gevraagde
informatie zou de bij deze informatie betrokken rechtspersonen onevenredig benadelen.
Met het openbaar maken van deze concurrentiegevoelige informatie kunnen de
betrokkenen geschaad worden.
Op de inventarislijst zijn de voornoemde passages aangeduid met 10.1.c en in de
documenten zijn de desbetreffende passages overeenkomstig gelakt.
Het belang van de betrekkingen van Nederland met andere landen en staten en met
internationale organisaties artikel 5.1, tweede lid, onder a Woo (correspondeert met
artikel 10, eerste lid, aanhef, en onderdeel c, Wob)
Op grond van artikel 5.1, tweede lid, aanhef en onder a, van de Woo blijft verstrekking van
informatie achterwege voor zover het belang daarvan niet opweegt tegen het belang van de
betrekkingen van Nederland met andere landen en staten en met internationale organisaties.
Voor de toepassing van deze bepaling is het voldoende dat men als gevolg van het verschaffen
van de verzochte informatie voorziet dat de internationale betrekkingen op bepaalde punten
stroever zullen gaan verlopen, met als gevolg dat het onderhouden van diplomatieke
betrekkingen, of het voeren van bilateraal overleg met landen of internationale organisaties
moeilijker zal verlopen dan voorheen. In verband met het voorgaande merk ik op dat voor de
toepassing van onderhavige uitzonderingsgrond niet is vereist dat de voorziene verslechtering
van de betrekkingen zich ook daadwerkelijk voordoet. Het gaat er bij toepassing van deze
uitzonderingsgrond om of openbaarmaking van de informatie kan leiden tot stroevere
contacten met andere landen en/of internationale organisaties.
Pagina 3 van 11Het gaat hier om de vertrouwelijk informatie die met Bundesministerium (Duitsla nd) gedeeld
is. Op grond hiervan ben ik van oordeel dat wanneer ik tot openbaarmaking van de informatie
zou overgaan, het belang als bedoeld in artikel 5.1, tweede lid, aanhef en onder a, van de Woo
in het gedrang zou komen.
Op de inventarislijst zijn de voornoemde passages aangeduid met 10.2.a en in de
documenten zijn de desbetreffende passages overeenkomstig gelakt.
De eerbiediging van de persoonlijke levenssfeer, artikel 5.2 tweede lid aanhef en
onder e Woo (correspondeert met artikel 10, tweede lid, aanhef onder e, Wob)
Ik maak geen informatie openbaar als dit de persoonlijke levenssfeer schaadt en dit
belang zwaarder weegt dan het belang van openbaarheid (artikel 5.1, tweede lid, aanhef
en onder e, van de Woo). Het gaat om (persoons)gegevens die (indirect) te herleiden zijn
tot een natuurlijk persoon zoals namen, e-mailadressen, telefoonnummers en
functienamen. Bij bepaalde passages in een aantal van de betrokken documenten is dit het
geval. Ik vind het in dit geval belangrijk dat de identiteit van betrokkene niet bekend
wordt omdat dit inbreuk kan maken op de persoonlijke levenssfeer.
Het gaat hierbij onder meer om documenten waarin persoonsgegevens van ambtenaren
zijn opgenomen. Het betreft gegevens die herleidbaar zijn tot een natuurlijk persoon, zoals
onder meer namen, e-mailadressen, functienamen en telefoonnummers. In het kader van
goed werkgeverschap vind ik dat het belang van de bescherming van de persoonlijke
levenssfeer zwaarder moet wegen dan het belang van openbaarheid. Daarbij weegt mee
dat het hier niet gaat om het verstrekken van een naam aan een individuele burger die
met een ambtenaar in contact treedt, maar om openbaarmaking richting een ieder op
grond van de Woo.
In de betrokken documenten komen ook namen voor van personen die uit hoofde van hun
functie in de openbaarheid treden. Deze namen worden wél openbaar gemaakt.
Het belang van het goed functioneren van de Staat, andere publiekrechtelijke
lichamen of bestuursorganen, artikel 5.1, tweede lid, aanhef en onder i, Woo
(correspondeert met artikel 10, tweede lid, aanhef onder g, Wob)
Ik maak geen informatie openbaar wanneer dit het goed functioneren van de Staat of
andere overheden schaadt en dit belang zwaarder weegt dan het belang van openbaarheid
(artikel 5.1, tweede lid, aanhef en onder i, van de Woo). In bepaalde passages in een
aantal van de betrokken documenten staat informatie die het functioneren van de Staat of
andere overheden in gevaar zou kunnen brengen.
Concepten
Voor een ordentelijk verloop van het besluitvormingsproces is het belangrijk dat dit
gebeurt op basis van voldragen documenten. Wanneer communicatie over conceptteksten
of de conceptteksten zelf openbaar worden gemaakt is dit schadelijk voor het goed
functioneren van de Staat nu er een publiek debat kan ontstaan over documenten die nog
niet rijp zijn voor besluitvorming. Daar is ook hier sprake van. Deze documenten maak ik
niet openbaar met een beroep op het belang van het goed functioneren van de Staat. Op
dezelfde informatie is ook het bepaalde in artikel 5.2, eerste lid, van de Woo van
toepassing. Zie daartoe hieronder in het besluit.
Als het besluit eenmaal is genomen dan staat deze uitzonderingsgrond niet in de weg aan
openbaarmaking van het definitieve document. Deze documenten kunnen immers
behulpzaam zijn bij de reconstructie van de besluitvorming en geven weer welke adviezen,
welke informatie en welke beleidsalternatieven daaraan ten grondslag hebben gelegen.
Pagina 4 van 11Het definitieve document en eventuele overwegingen die daarbij ter besluitvorm ing zijn
voorgelegd, maak ik daarom wel (gedeeltelijk) openbaar.
Bepaalde informatie uit de bij dit besluit betrokken documenten is door bedrijven aan mij
verstrekt in een contact dat deze bedrijven redelijkerwijs als vertrouwelijk mochten
beschouwen. Bedrijven moeten erop kunnen vertrouwen dat bedrijfsvertrouwelijke of
anderszins concurrentiegevoelige informatie vertrouwelijk blijft. Openbaarmaking van deze
informatie zou ertoe kunnen leiden dat deze bedrijven in de toekomst niet of minder
bereid zullen zijn om met het ministerie samen te werken. Dit raakt aan het belang van
het goed functioneren van het bestuursorgaan. Het belang van het goed functioneren van
het bestuursorgaan weeg ik hier zwaarder dan het algemene belang van openbaarmaking.
Voorts staan in de documenten e-mailadressen van een interne postbus die niet zijn
bedoeld voor derden om de betreffende organisatie te benaderen of daarmee contact op te
nemen. Omdat de informatie niet slechts aan een enkele persoon of organisatie wordt
verstrekt, maar in het kader van de Woo openbaar zal zijn voor eenieder, kan niet worden
voorzien bij wie de informatie op een bepaald moment zal terechtkomen. Ik neem daarbij
in overweging dat openbaarmaking bijvoorbeeld ertoe kan leiden dat de postbus
onderhevig wordt aan spam.
Aangezien de algemene contactgegevens van de betreffende organisaties openbaar zijn,
laat ik het belang van het goed functioneren van het bestuursorgaan zwaarder wegen dan
openbaarmaking van de gegevens van de interne postbus. Om deze reden maak ik de
betreffende gegevens niet openbaar.
Verstrekking persoonlijke beleidsopvattingen in een document voor intern beraad
(artikel 5.2 Woo)
Intern beraad is het overleg binnen een bestuursorgaan, of binnen een kring van
bestuursorganen die gezamenlijk verantwoordelijk zijn voor een bestuurlijke aangelegenheid.
Documenten voor intern beraad, zoals bijvoorbeeld concepten, kunnen persoonlijke
beleidsopvattingen bevatten, zoals ambtelijke adviezen, meningen, visies, standpunten en
overwegingen. Feiten, prognoses, beleidsalternatieven en de gevolgen daarvan, zijn geen
persoonlijke beleidsopvattingen.
Ik maak persoonlijke beleidsopvattingen, in documenten opgesteld voor intern beraad, over
een actueel maatschappelijk onderwerp dat deel uitmaakt van het publieke debat, in beginsel
(geanonimiseerd) openbaar in het belang van een goede en democratisch bestuursvoering
(artikel 5.2, tweede lid Woo) en om een evenwichtig beeld te geven van de bij de
besluitvorming betrokken belangen.
In voorkomend geval kan de openbaarmaking van persoonlijke beleidsopvattingen het goed
functioneren van de staat schaden. Hiervan is sprake indien informatie als niet voldragen kan
worden beschouwd (concepten). Dit kan voor mij aanleiding zijn persoonlijke
beleidsopvattingen niet openbaar te maken. Dit heb ik ook toegelicht in de overwegingen bij
artikel 5.1 (artikel 5.1, tweede lid, onder i, in samenhang met art. 5.2, eerste lid, Woo).
Wijze van openbaarmaking
De documenten die met dit besluit zoals vermeld op de inventarislijst geheel of gedeeltelijk
openbaar worden gemaakt, zullen u per e-mail worden toegestuurd.
Plaatsing op internet
Een geanonimiseerd afschrift van dit besluit en de documenten die door middel hiervan
geheel of gedeeltelijk worden openbaargemaakt, zullen worden geplaatst op
Pagina 5 van 11www.rijksoverheid.nl.
Kennisgeving derde-belanghebbenden
De derde-belanghebbenden worden geïnformeerd over dit besluit.
Ik vertrouw er op u hiermee voldoende te hebben geïnformeerd.
Hoogachtend,
DE STAATSSECRETARIS VAN INFRASTRUCTUUR EN WATERSTAAT,
Namens deze,
Pagina 6 van 11Bezwaarclausule
Voor nadere informatie over dit besluit kunt u terecht bij de hierboven genoemde
contactpersoon.
Op grond van de Algemene wet bestuursrecht kunnen belanghebbenden een bezwaarschrift
indienen tegen dit besluit binnen zes weken na de dag waarop dit is bekendgemaakt.
Het bezwaarschrift moet worden gericht aan de staatssecretaris van Infrastructuur en
Waterstaat, ter attentie van Hoofddirectie Bestuurlijke en Juridische Zaken, afdeling
Algemeen Bestuurlijk-Juridische Zaken, postbus 20901, 2500 EX Den Haag.
Het bezwaarschrift dient te zijn ondertekend en ten minste te bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaarschrift zich richt (datum en
nummer of kenmerk);
d. een opgave van de redenen waarom men zich met het besluit niet kan verenigen;
e. zo mogelijk een afschrift van het besluit waartegen het bezwaarschrift zich richt.
Het niet voldoen aan deze eisen kan leiden tot niet-ontvankelijkheid van het bezwaarschrift.
Een bezwaarschrift kan uitsluitend per gewone post en niet per e-mail worden ingediend.
Machtigt u iemand om namens u bezwaar te maken? Stuur dan ook een kopie van de
machtiging mee. Bij indiening van een bezwaarschrift namens een rechtspersoon, dient u
documenten mee te sturen (origineel uittreksel uit het handelsregister en/of een kopie van
de statuten van de rechtspersoon) waaruit blijkt dat u bevoegd bent namens de
rechtspersoon op te treden.
Pagina 7 van 11Bijlage 1 – Relevante artikelen uit de Woo
Artikel 1.1
Eenieder heeft recht op toegang tot publieke informatie zonder daartoe een belang te hoeven
stellen, behoudens bij deze wet gestelde beperkingen.
Artikel 2.5
Bij de toepassing van deze wet wordt uitgegaan van het algemeen belang van openbaarheid van
publieke informatie voor de democratische samenleving.
Artikel 4.1
1. Eenieder kan een verzoek om publieke informatie richten tot een bestuursorgaan of een onder
verantwoordelijkheid van een bestuursorgaan werkzame instelling, dienst of bedrijf. In het laatste
geval beslist het verantwoordelijke bestuursorgaan op het verzoek.
2. Een verzoek kan mondeling of schriftelijk worden ingediend en kan elektronisch
worden verzonden op de door het bestuursorgaan aangegeven wijze.
3. De verzoeker behoeft bij zijn verzoek geen belang te stellen.
4. De verzoeker vermeldt bij zijn verzoek de aangelegenheid of het daarop betrekking hebbende
document, waarover hij informatie wenst te ontvangen.
5. Indien een verzoek te algemeen geformuleerd is, verzoekt het bestuursorgaan binnen twee
weken na ontvangst van het verzoek de verzoeker om het verzoek te preciseren en is het de
verzoeker daarbij behulpzaam.
6. Het bestuursorgaan kan besluiten een verzoek niet te behandelen, indien de
verzoeker niet meewerkt aan een verzoek tot precisering als bedoeld het vijfde lid. In afwijking van
artikel 4:5, vierde lid, van de Algemene wet bestuursrecht wordt het besluit om het verzoek niet te
behandelen aan de verzoeker bekendgemaakt binnen twee weken nadat het verzoek is
gepreciseerd of nadat de daarvoor gestelde termijn ongebruikt is verstreken.
7. Een verzoek om informatie wordt ingewilligd met inachtneming van het bepaalde in hoofdstuk 5.
Artikel 5.1
1. Het openbaar maken van informatie ingevolge deze wet blijft achterwege voor zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf 3.1 onderscheidenlijk paragraaf 3.2 van de
Uitvoeringswet Algemene verordening gegevensbescherming, tenzij de betrokkene uitdrukkelijk
toestemming heeft gegeven voor de openbaarmaking van deze persoonsgegevens of deze
persoonsgegevens kennelijk door de betrokkene openbaar zijn
gemaakt;
e. nummers betreft die dienen ter identificatie van personen die bij wet of algemene maatregel van
bestuur zijn voorgeschreven als bedoeld in artikel 46 van de Uitvoeringswet Algemene verordening
gegevensbescherming, tenzij de verstrekking kennelijk geen inbreuk op de levenssfeer maakt.
2. Het openbaar maken van informatie blijft eveneens achterwege voor zover het
belang daarvan niet opweegt tegen de volgende belangen:
a. de betrekkingen van Nederland met andere landen en staten en met internationale
organisaties;
b. de economische of financiële belangen van de Staat, andere publiekrechtelijke
lichamen of bestuursorganen, in geval van milieu-informatie slechts voor zover de informatie
betrekking heeft op handelingen met een vertrouwelijk karakter;
c. de opsporing en vervolging van strafbare feiten;
d. de inspectie, controle en toezicht door bestuursorganen;
e. de eerbiediging van de persoonlijke levenssfeer;
Pagina 8 van 11f. de bescherming van andere dan in het eerste lid, onderdeel c, genoemde
concurrentiegevoelige bedrijfs- en fabricagegegevens;
g. de bescherming van het milieu waarop deze informatie betrekking heeft;
h. de beveiliging van personen en bedrijven en het voorkomen van sabotage;
i. het goed functioneren van de Staat, andere publiekrechtelijke lichamen of
bestuursorganen.
3. Indien een verzoek tot openbaarmaking op een van de in het tweede lid genoemde gronden
wordt afgewezen, bevat het besluit hiervoor een uitdrukkelijke motivering.
4. Openbaarmaking kan tijdelijk achterwege blijven, indien het belang van de
geadresseerde van de informatie om als eerste kennis te nemen van de informatie dit kennelijk
vereist. Het bestuursorgaan doet mededeling aan de verzoeker van de termijn waarbinnen de
openbaarmaking alsnog zal geschieden.
5. In uitzonderlijke gevallen kan openbaarmaking van andere informatie dan milieu-informatie
voorts achterwege blijven indien openbaarmaking onevenredige benadeling toebrengt aan een
ander belang dan genoemd in het eerste of tweede lid en het algemeen belang van openbaarheid
niet tegen deze benadeling opweegt. Het bestuursorgaan baseert een beslissing tot achterwege
laten van de openbaarmaking van enige informatie op deze grond ten aanzien van dezelfde
informatie niet tevens op een van de in het eerste of tweede lid genoemde gronden.
6. Het openbaar maken van informatie blijft in afwijking van het eerste lid, onderdeel c, in geval
van milieu-informatie eveneens achterwege voor zover daardoor het in het eerste lid, onderdeel c,
genoemde belang ernstig geschaad wordt en het algemeen belang van openbaarheid van
informatie niet opweegt tegen deze schade.
7. Het eerste en tweede lid zijn niet van toepassing op milieu-informatie die betrekking heeft op
emissies in het milieu.
Artikel 5.2
1. In geval van een verzoek om informatie uit documenten, opgesteld ten behoeve van intern
beraad, wordt geen informatie verstrekt over daarin opgenomen persoonlijke beleidsopvattingen.
Onder persoonlijke beleidsopvattingen worden verstaan ambtelijke adviezen, visies, standpunten
en overwegingen ten behoeve van intern beraad, niet zijnde feiten, prognoses,
beleidsalternatieven, de gevolgen van een bepaald beleidsalternatief of andere onderdelen met een
overwegend objectief karakter.
2. Het bestuursorgaan kan over persoonlijke beleidsopvattingen met het oog op een goede en
democratische bestuursvoering informatie verstrekken in niet tot personen herleidbare vorm.
Indien degene die deze opvattingen heeft geuit of zich erachter heeft gesteld, daarmee heeft
ingestemd, kan de informatie in tot personen herleidbare vorm worden verstrekt.
3. Onverminderd het eerste en tweede lid wordt uit documenten opgesteld ten behoeve van
formele bestuurlijke besluitvorming door een minister, een commissaris van de Koning,
Gedeputeerde Staten, een gedeputeerde, het college van burgemeester en wethouders, een
burgemeester en een wethouder, informatie verstrekt over persoonlijke beleidsopvattingen in niet
tot personen herleidbare vorm, tenzij het kunnen voeren van intern beraad onevenredig wordt
geschaad.
4. In afwijking van het eerste lid wordt bij milieu-informatie het belang van de
bescherming van de persoonlijke beleidsopvattingen afgewogen tegen het belang van
openbaarmaking. Informatie over persoonlijke beleidsopvattingen kan worden verstrekt in niet tot
personen herleidbare vorm. Indien degene die deze opvattingen heeft geuit of zich erachter heeft
gesteld, daarmee heeft ingestemd, kan de informatie in tot personen herleidbare vorm worden
verstrekt.
Pagina 9 van 11Bijlage 2 – Transponeringstabel Wob-Woo
Uitzonderingsgrond in Uitzonderingsgrond in Eventuele verschillen
de Wet openbaarheid de Wet open overheid
van bestuur (artikel/code)
(artikel/code)
1. Eenheid van de Kroon Eenheid van de Kroon Geen inhoudelijk verschil
(10.1.a) (5.1.1.a)
2. Veiligheid van de Staat Veiligheid van de Staat Geen inhoudelijk verschil
(10.1.b) (5.1.1.b)
3. Vertrouwelijk verstrekte Vertrouwelijk verstrekte Geen inhoudelijk verschil
bedrijfs- en bedrijfs- en
fabricagegegevens fabricagegegevens
(uitgezonderd milieu- (uitgezonderd milieu-
informatie) (10.1.c) informatie) (5.1.1.c)
4. Bijzondere 1. Bijzondere De Woo maakt anders dan de
persoonsgegevens persoonsgegevens Wob een onderscheid tussen de
(10.1.d) (5.1.1.d) bijzondere persoonsgegevens en
2. Nationale nationale identificatienummers.
identificatienummers
(5.1.1.e)
5. Internationale Internationale Geen inhoudelijk verschil
betrekkingen (10.2.a) betrekkingen (5.1.2.a)
6. I. Economische of Economische of financiële Geen inhoudelijk verschil al
financiële belangen van de belangen van de staat vervangt één uitzonderingsgrond
staat (10.2.b) (5.1.2.b) in de Woo twee
II. Economische of uitzonderingsgronden in de Wob.
financiële belangen van de
Staat met een
vertrouwelijk karakter
(milieu-informatie)
(10.5)
7. Opsporing en Opsporing en vervolging Geen inhoudelijk verschil
vervolging van strafbare van strafbare feiten
feiten (10.2.c) (5.1.2.c)
8. Inspectie, controle en Inspectie, controle en Geen inhoudelijk verschil
toezicht door toezicht door
bestuursorganen (10.2.d) bestuursorganen (5.1.2.d)
9. Eerbiediging van de Eerbiediging van de Geen inhoudelijk verschil
persoonlijke levenssfeer persoonlijke levenssfeer
(10.2.e) (5.1.2.e)
10. Belang van de Belang van de Geen inhoudelijk verschil (al betreft
geadresseerde om als geadresseerde om als het niet langer een
eerste kennis te kunnen eerste kennis te kunnen uitzonderingsgrond, maar gaat het
nemen (10.2.f) nemen (5.1.4) om een procesmatige bepaling)
Pagina 10 van 1111. Het voorkomen van 1. Bescherming van andere Het voorkomen van onevenredige
onevenredige dan vertrouwelijk aan de bevoordeling of benadeling kan
bevoordeling of overheid verstrekte onder de Wob voor diverse
benadeling (10.2.g) concurrentiegevoelige situaties als uitzonderingsgrond
bedrijfs- en gelden. In de Woo komen voor
fabricagegegevens vier
Pagina 11 van 11