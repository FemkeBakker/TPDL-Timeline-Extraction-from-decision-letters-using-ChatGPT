File id: 283 File title: deelbesluit-1-woo-wet-onderzoek-landen-met-offensief-cyberprogramma-besluit.pdf.
Ministerie van Binnenlandse Zaken en
Koninkrijksrelaties
www.rijksoverheid.ni
www.facebook.com/rninbzk
www.twitter.com/minbzk
www.linkedin.com/company/
ministerie-van-bzk
Kenmerk
2022-0000443822
Uw kenmerk
0000335
2 6 AUG 7077
Datum
Betreft Eerste deelbesluit Woo-verzoek
In uw verzoek van 29 maart 2022, door mij ontvangen op 4 april 2022, heeft u de
minister van Binnenlandse Zaken en Koninkrijksrelaties gevraagd alle documenten
openbaar te maken over de Tijdelijke wet onderzoek AIVD en MIVD naar landen
met een offensief cyberprogramma en haar consultatieprocedure. Uw verzoek
betreft een lopend wetgevingsproces en ik wil u daarom wijzen op het volgende.
Veel van de door u verzochte informatie ziet op conceptteksten van het
wetsvoorstel. Wanneer het wetsvoorstel wordt ingediend bij de Tweede Kamer zal
- in lijn met de beleidslijn actieve openbaarmaking beslisnota's - de definitieve
beslisnota bij het wetsvoorstel aan de Tweede Kamer worden gestuurd. Daarmee
wordt inzichtelijk op grond van welke adviezen, informatie en beleidsalternatieven
het wetsvoorstel tot stand is gekomen.
Op 7 april 2022 heeft u bericht gekregen dat uw verzoek in goede orde is
ontvangen. Op 2 mei 2022 heb ik aangegeven dat de beoordeling van uw verzoek
meer tijd in beslag neemt, omdat uw verzoek zo omvangrijk is dat het niet lukt
binnen vier weken te antwoorden en ik hiervoor twee weken extra nodig heb.
Over dit verzoek heeft u op 11 mei 2022 contact gehad met medewerkers van het
ministerie van Binnenlandse Zaken en Koninkrijksrelaties, het ministerie van
Defensie en het ministerie van Algemene Zaken. In dat gesprek is afgesproken
dat u eind juni 2022 een eerste deelbesluit ontvangt op de substantiële stukken
(documenten die horen bij de besluitvorming door de verschillende
hoogambtelijke overlegstructuren). Na het eerste deelbesluit wordt in
gezamenlijkheid bezien voor welke documenten een tweede deelbesluit is
gewenst. De bezwaartermijn vangt aan met ingang van de dag na die waarop het
laatste deelbesluit aan u is verzonden.
In uw brief van 30 juni 2022, door mij ontvangen op 1 juli 2022, heeft u mij in
gebreke gesteld omdat de termijn voor het beslissen op uw verzoek was
verstreken. U bent op 20 juli 2022 geïnformeerd dat de afhandeling van uw
verzoek vanwege interne afstemming langer heeft geduurd dan verwacht en dat
hierdoor de termijn niet is gehaald. Ik bied u daarvoor mijn excuses aan. Daarbij
is tevens aangegeven dat de verwachting was u een besluit te kunnen toesturen
Pagina 1 van 6Datum
Kenmerk
2022-0000443822
in de week van 15 augustus 2022. Met dit eerste deelbesluit wordt de verzochte
informatie (ten dele) aan u verstrekt en openbaar gemaakt.
1. Wettelijk kader
Uw verzoek is ingediend op 4 april 2022 ten tijde waarvan de Wet openbaarheid
van bestuur het geldende wettelijk kader voor verzoeken om openbaarmaking
was. Op 1 mei jl. is de Wet open overheid in werking getreden. Ik behandel uw
verzoek daarom als een verzoek op grond van de Wet open overheid (Woo), De
relevante artikelen uit de Woo kunt u vinden in bijlage 1 bij dit deelbesluit.
2. Inventarisatie documenten
Er zijn documenten aangetroffen
Bij de inventarisatie zijn 89 documenten aangetroffen. Deze documenten zijn
vermeld op de inventarislijst die als bijlage 2 bij deze brief is gevoegd. In deze
brief wordt vanaf nu verwezen naar de nummers op de inventarislijst, zodat voor
u duidelijk is wat ik per document heb besloten en waarom ik dit heb besloten.
Reeds openbare documenten
De Woo is niet van toepassing op documenten die al openbaar zijn. Een document
is reeds openbaar en dit document staat op de inventarislijst als zodanig
aangemerkt (nummer 67). Dit document kunt u vinden via:
https://zoek.officielebekendmakingen.nl/kst-34588-88.html#ID-965057-d36e70
Informatie die buiten de reikwijdte van uw verzoek valt
U heeft in uw verzoek aangegeven over welke aangelegenheid u informatie wilt
ontvangen. Een aantal documenten gaat gedeeltelijk niet over de door u
aangegeven aangelegenheid. Dit staat op de inventarislijst als zodanig
aangemerkt (onder de noemer "buiten reikwijdte"). Deze informatie valt derhalve
buiten de reikwijdte van uw verzoek en heb ik daarom uit de documenten
verwijderd.
Informatie die is opgenomen in een samenvatting
Van de geïnventariseerde documenten bevatten zes documenten een agenda en
een verslag van een periodiek overleg (PO) met de minister van BZK (onder de
nummers 29 tot en met 34). Dit betreft de door u genoemde aangelegenheid,
maar de documenten bevatten ook informatie over een andere aangelegenheid.
De informatie met betrekking tot de door u genoemde aangelegenheid is op basis
van artikel 2.4, derde lid, onder d, van de Woo uit deze documenten gehaald en
opgenomen in een samenvatting.
Abusievelijk op de voorlopige inventarislijst opgenomen documenten
Op 27 mei 2022 heeft u een voorlopige inventarislijst ontvangen. Op deze
inventarislijst stonden onder de nummers 25 tot en met 28 agenda's en verslagen
vermeld van PO's met de minister van BZK. Deze documenten blijken bij nadere
bestudering niet onder de reikwijdte van het eerste deelbesluit te vallen. Deze
documenten staan daarom niet meer vermeld op de bij dit besluit gevoegde
definitieve inventarislijst.
3. Zienswijzen
De betrokken belanghebbenden zijn gevraagd hun mening te geven over de
voorgenomen openbaarmaking van een deel van de door u gevraagde informatie.
Pagina 2 van 6Datum
Kenmerk
2022-0000443822
De zienswijze van de betrokken belanghebbenden heb ik in mijn
belangenafweging meegenomen.
4. Besluit
Ik besluit een deel van de door u gevraagde informatie openbaar te maken. De
inventarislijst, opgenomen in bijlage 2, maakt integraal onderdeel uit van dit
besluit. Voor de motivering van dit besluit verwijs ik naar het onderdeel
"Overwegingen" van dit besluit. Op de inventarislijst en op de documenten heb ik
opgenomen welke uitzonderingsgronden van toepassing zijn.
Na verwijdering blijft geen informatie meer over
In de documenten met de nummers 1, 53, 54, 62, 64, 65, 69, 71, 72, 77, 88, 90
en 91 resteert er, na weglating van de informatie die ik niet openbaar maak, geen
informatie over de aangelegenheid waarover u informatie verzocht. Ik heb
daarom besloten deze documenten in het geheel niet openbaar te maken.
5. Overwegingen
Algemene overweging: openbaarheid t.a.v. een ieder
Als eerste wil ik u wijzen op het volgende. Iedereen heeft het recht om
overheidsinformatie op te vragen zonder daarbij een reden te hoeven aangeven.
Dit staat in het eerste artikel 1.1. van de Woo. Dit is een belangrijk recht van de
burger. Daarbij is het uitgangspunt dat overheidsinformatie openbaar is, tenzij er
uitzonderingsgronden zijn die dit recht beperken. De uitzonderingsgronden staan
in hoofdstuk 5 van de Woo. Ik moet hierbij het algemeen belang van
openbaarheid afwegen tegen de belangen die de uitzonderingsgronden
beschermen. In het algemeen geldt hierbij de regel dat wanneer ik informatie aan
u verstrek, het openbaar is voor een ieder. De Woo is niet van toepassing op
informatie die al openbaar is.
Algemene uitgangspunten bij toetsing aan de uitzonderingsgronden
De toetsing aan de uitzonderingsgronden verloopt als volgt. Eerst kijk ik of een
van de uitzonderingsgronden speelt. Dat doe ik meestal per alinea, soms per zin.
Vervolgens kijk ik wat voor soort uitzonderingsgrond het is. Als het een absolute
uitzonderingsgrond is, mag ik de informatie niet verstrekken. Als het een relatieve
uitzonderingsgrond is, moet ik een afweging maken tussen het algemene belang
van openbaarheid en het specifieke belang dat de uitzonderingsgrond beschermt.
Daarbij weegt het belang van openbaarheid zwaar. Als ik informatie weiger, moet
ik goed motiveren waarom ik dat doe.
Wanneer het gaat om informatie waar belangen van anderen bij betrokken zijn,
moet ik hen de mogelijkheid geven om een zienswijze in te dienen. Dit betekent
dat zij hun mening kunnen geven over de vraag of de informatie wel of niet
openbaar gemaakt moet worden. Het is uiteindelijk aan mij om te beslissen of ik
de informatie openbaar maak.
Veiligheid van de Staat
Op grond van artikel 5.1, eerste lid, aanhef en onder b, van de Woo, mag ik geen
informatie openbaar maken als dit de veiligheid van de Staat zou kunnen
schaden. Hierbij gaat het in ieder geval om de bescherming van de democratische
rechtsorde, zowel voor wat betreft de instituties als de daarbij betrokken
personen, gebouwen en goederen. Naar mijn oordeel kan openbaarmaking van
(bepaalde onderdelen uit) de documenten de veiligheid van de Staat in gevaar
Pagina 3 van 6Datum
Kenmerk
2022-0000443822
brengen. Deze documenten bevatten informatie over overleggen met een
staatsgeheim karakter of informatie die inzicht kan geven in de werkwijze van de
inlichtingen- en veiligheidsdiensten. Dit betekent dat als de gevraagde informatie
openbaar zou worden gemaakt, dit grote nadelige gevolgen kan hebben voor het
handelen van de inlichtingen- en veiligheidsdiensten en het functioneren van de
democratische rechtsorde. Dit leidt tot schade aan de veiligheid van de Staat. Ik
maak deze informatie daarom niet openbaar.
De eerbiediging van de persoonlijke levenssfeer
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. In diverse documenten
staan (ook) persoonsgegevens van ambtenaren. Het gaat om gegevens die
(indirect) herleidbaar zijn tot een persoon, zoals namen, e-mailadressen,
functienamen en telefoonnummers. In het kader van goed werkgeverschap vind
ik dat de eerbiediging van de persoonlijke levenssfeer zwaarder moet wegen dan
het belang van openbaarheid. Dit ter bescherming van de persoonlijke levenssfeer
van de betrokken ambtenaren. Daarbij weegt mee dat het hier niet gaat om de
naam van een contactpersoon waarmee een burger contact kan opnemen, maar
om openbaarmaking op grond van de Woo. Daarom maak ik deze
persoonsgegevens niet openbaar. Dit geldt ook voor de namen of aanduidingen
van afdelingen, directies of andere organisatieonderdelen van de betrokken
departementen. Het openbaar maken van deze namen of aanduidingen kan ertoe
leiden dat de betreffende gegevens herleidbaar zijn tot een persoon.
Het belang van het goed functioneren van de Staat, andere
publiekrechtelijke lichamen of bestuursorganen
Op grond van artikel 5.1, tweede lid, aanhef en onder i, van de Woo kan ik geen
informatie openbaar maken wanneer dit het goed functioneren van de Staat of
andere overheden schaadt en dit belang zwaarder weegt dan het belang van
openbaarheid. In (bepaalde passages uit) een aantal documenten staat informatie
die het functioneren van de Staat of andere overheden zou kunnen schaden.
Uw verzoek ziet op documenten die gaan over de (ambtelijke) voorbereiding van
het voorstel voor een Tijdelijke wet onderzoek AIVD en MIVD naar landen met
een offensief cyberprogramma (hierna: wetsvoorstel) dat nog niet is ingediend bij
de Tweede Kamer. Het betreft hier voorbereidende stukken waarin verschillende
opties zijn geïnventariseerd en geanalyseerd. Bij de voorbereiding van wetgeving
moet het mogelijk zijn vrijelijk van gedachten te wisselen, alle mogelijke
oplossingen en ideeën aan te dragen, bezwaren in te brengen en alternatieven te
opperen, zonder te hoeven vrezen later daarop door buitenstaanders te worden
aangesproken. De documenten die onder de reikwijdte van het verzoek vallen,
bevatten voorstellen, opties en opvattingen van medewerkers van mijn ministerie
en van de toezichthouders inzake de inhoudelijke voorbereiding van het
wetsvoorstel. Openbaarmaking van dergelijke documenten kan mijn ambtenaren
belemmeren of beperken om vrijelijk opties of adviezen aan het papier toe te
vertrouwen of te bespreken. In deze documenten gaat het daarnaast om
ambtelijke waarderingen van een onderhandelingssituatie met de toezichthouders
over het wetsvoorstel. Openbaarmaking daarvan kan de verhouding met de
toezichthouders onnodig op scherp zetten. Ik vind dat dit belang zwaarder moet
wegen dan het belang van openbaarheid, omdat de openbaarmaking van deze
Pagina 4 van 6Datum
Kenmerk
2022-0000443822
informatie de vertrouwelijkheid van de voorbereiding van het wetsvoorstel binnen
mijn ministerie kan schaden.
Concepten
Voor een ordentelijk verloop van het formele wetgevingsproces is het belangrijk
dat dit gebeurt op basis van voldragen documenten. Wanneer conceptwetteksten
openbaar worden gemaakt, is dit schadelijk voor het goed functioneren van de
Staat. Er kan over de nog niet voldragen teksten immers een publiek debat
ontstaan dat op (mogelijk) onjuiste gronden of met (mogelijk) onjuiste feitelijke
informatie wordt gevoerd. Dit geldt ook voor concept-woordvoeringslijnen over
het wetsvoorstel. Concepten maak ik daarom in het geheel niet openbaar met een
beroep op het belang van het goed functioneren van de Staat. Op dezelfde
informatie is ook het bepaalde in artikel 5.2, eerste lid, van de Woo van
toepassing. Zie daartoe hieronder in het besluit. Wanneer het wetsvoorstel wordt
ingediend zal - in lijn met de beleidslijn actieve openbaarmaking beslisnota's - de
definitieve beslisnota bij het wetsvoorstel aan de Kamer worden gestuurd.
Daarmee wordt inzichtelijk op grond van welke adviezen, informatie en
beleidsalternatieven het wetsvoorstel tot stand is gekomen.
Persoonlijke beleidsopvattingen in een document voor intern beraad
Uitgangspunt van de Woo is dat overheidsinformatie openbaar is. Dit geldt in
principe ook voor documenten opgesteld voor intern beraad. Intern beraad is het
overleg tussen ambtenaren binnen een bestuursorgaan, of binnen een kring van
bestuursorganen die gezamenlijk verantwoordelijk zijn voor een bestuurlijke
aangelegenheid. Documenten die bestemd zijn voor intern beraad kunnen
persoonlijke beleidsopvattingen bevatten. Dat is hier ook het geval. Ten aanzien
van de openbaarmaking van deze persoonlijke beleidsopvattingen geldt het
volgende. Op grond van artikel 5.2, eerste lid, van de Woo, worden persoonlijke
beleidsopvattingen in documenten die bestemd zijn voor intern beraad niet
openbaar gemaakt. Persoonlijke beleidsopvattingen zijn ambtelijke adviezen,
meningen, visies, standpunten en overwegingen ten behoeve van intern beraad.
Persoonlijke beleidsopvattingen zijn niet: feiten, prognoses, beleidsalternatieven,
de gevolgen van een bepaald beleidsalternatief of andere onderdelen met een
overwegend objectief karakter.
Op grond van artikel 5.2, tweede lid, van de Woo, kan ik besluiten informatie te
geven over persoonlijke beleidsopvattingen als ik dat in het belang acht van een
goede en democratische bestuursvoering. Deze informatie wordt dan gegeven in
geanonimiseerde vorm, tenzij degenen die deze opvattingen hebben geuit of
hiermee hebben ingestemd vinden dat de informatie wel herleidbaar is tot hen. Ik
acht het in dit geval in het belang van een goede en democratische
bestuursvoering om bepaalde persoonlijke beleidsopvattingen in diverse
documenten toch openbaar te maken. Het gaat hier bijvoorbeeld om persoonlijke
opvattingen over de haalbaarheid van de planning, eventueel noodzakelijke
aanvullende middelen en waarderingen van de mate waarin het wetsvoorstel een
oplossing biedt voor de ontstane problematiek. Met het geanonimiseerd openbaar
maken van deze persoonlijke beleidsopvattingen wordt zoveel als mogelijk
tegemoetgekomen aan het verzoek om achterliggende informatie bij de
totstandkoming van het wetsvoorstel zonder daarbij afbreuk te doen aan het
geschetste belang van een zorgvuldig wetgevingsproces.
Pagina 5 van 6Datum
Kenmerk
2022-0000443822
Concepten en persoonlijke beleidsopvattingen
Ten aanzien van de concepten van het wetsvoorstel zie ik geen aanleiding de
persoonlijke beleidsopvattingen bestemd voor intern beraad openbaar te maken.
Dit acht ik niet in het belang van een goede en democratische rechtsorde. In dit
geval gaat het om concepten van het wetsvoorstel en communicatie over
(onderdelen van) deze concepten. In de fase waarin het besluit nog vorm moet
krijgen, moet er ruimte zijn om conceptteksten en gedachten met elkaar uit te
wisselen. Het gaat dus om het intern delen van informatie wat moet leiden tot
een definitief document, in dit geval een wetsvoorstel. Ik acht het van belang dat,
voorafgaand aan definitieve besluitvorming, concepten en communicatie over
concepten in vertrouwen kunnen worden uitgewisseld. Het definitieve besluit valt
op het moment van indiening van het wetsvoorstel bij de Tweede Kamer. Dan is
het goed om te kunnen reconstrueren op grond van welke adviezen, welke
informatie en welke beleidsalternatieven een besluit is genomen. Persoonlijke
beleidsopvattingen en eventuele overwegingen die ter formele besluitvorming
door de bewindspersoon zijn meegegeven, maak ik daarom te zijner tijd wel
openbaar in de beslisnota. Op basis hiervan kan de democratische controlefunctie
worden uitgeoefend.
Wijze van openbaarmaking en publicatie
Van de documenten treft u bij dit besluit een kopie aan. De openbaar gemaakte
stukken worden ook op www.rijksoverheid.nl gepubliceerd.
Een kopie van dit besluit verzend ik naar de derde-belanghebbenden.
De minister van Binnenlandse Zaken en Koninkrijksrelaties,
namens deze,
Secretaris-generaal
Tegen dit besluit kunt u binnen zes weken na verzending van het laatste
deelbesluit een bezwaarschrift indienen. Het bezwaarschrift moet door de indiener
zijn ondertekend en bevat ten minste zijn/haar naam en adres, de datum, een
omschrijving van het besluit waartegen bezwaar wordt gemaakt en de reden(en)
waarom u vindt dat het besluit niet klopt. Dit bezwaarschrift moet worden gericht
aan: de Minister van Binnenlandse Zaken en Koninkrijksrelaties t.a.v. de Directie
Constitutionele Zaken en Wetgeving, Postbus 20011, 2500 EA Den Haag.
Pagina 6 van 6