File id: 416 File title: Wobbesluit_weerwaarschuwingen.pdf.
>Retouradres Postbus 201 3730 AE De Bilt
KNMI
Bezoekadres
Utrechtseweg 297
3731 GA De Bilt
Postbus 201
3730 AE De Bilt
T 030-220 69 11
www.knmi.nl
Ing Bank NV
IBAN NL 05 INGB 0705000877
t.n.v. Min. IenW IBI KNMI
BIC INGBNL2A
Contactpersoon
Datum: 18 maart 2022
Betreft: besluit op Wob-verzoek
Ons kenmerk
KNMI-2022/718
Uw kenmerk
Bijlage(n)
twee
Geachte ,
In uw e-mail van 19 februari 2022 heeft u met een beroep op de Wet
openbaarheid van bestuur (hierna: Wob) informatie verzocht over het onderzoek
weerwaarschuwingen.
U vraagt documenten over Waarom krijgen stormen een naam en het recent
onderzoek naar weerwaarschuwingen. U stelt daarbij de volgende vragen:
- Naar welk "recent onderzoek" verwijst het KNMI hier ? Zou ik daarover
kunnen beschikken?
- Hoe groot / hoe was de samenstelling / hoe is de informatie verzameld
van de groep die gevraagd is?
- Wat waren de vragen / "terms of reference" van dit onderzoek?
- Waar is dit onderzoek uitgevoerd?
- Wanneer is dit onderzoek uitgevoerd?
- Op instigatie van wie is dit onderzoek geïnitieerd?
Op 21 februari 2022 heeft het KNMI verzocht om uw telefoonnummer, zodat
contact kon worden opgenomen over uw Wob-verzoek. Daarop hebt u per e-mail
van 22 februari 2022 uw verzoek toegelicht:
“Met het WOB verzoek heb ik, kort samengevat, de stukken van het onderzoek
waarnaar u op uw site refereert opgevraagd.
Met een verwijzing naar de WOB ontvang ik deze stukken met de genoemde
opheldering graag binnen vier weken na het indienen, dus voor 20 maart 2022
(maar het liefst eerder ivm publicatie) graag op dit emailadres tegemoet.”
De ontvangst van uw verzoek is schriftelijk bevestigd per email van 24 februari
2022, met het kenmerk KNMI-2022/649.
Wettelijk kader
Uw verzoek valt onder de reikwijdte van de Wob. Voor de relevante Wob-artikelen
verwijs ik u naar de bijlage 1.
Pagina 1 van 8Inventarisatie documenten
Op basis van uw verzoek is in totaal 1 document aangetroffen. Dit document is
opgenomen in een inventarislijst, die als bijlage 2 bij dit besluit is gevoegd.
Besluit
Ik heb besloten het document met nummer 1 openbaar te maken met
uitzondering van de daarin vermelde persoonsgegevens. Voor de motivering
verwijs ik naar de tekst onder het kopje ‘De eerbiediging van de persoonlijke
levenssfeer’ van dit besluit.
Overwegingen
Algemene overwegingen
Ik wil u wijzen op het volgende. Ingevolge artikel 3, vijfde lid, van de Wob, wordt
een verzoek om informatie ingewilligd met inachtneming van het bepaalde in de
artikelen 10 en 11.
Het recht op openbaarmaking op grond van de Wob dient uitsluitend het publieke
belang van een goede en democratische bestuursvoering. Het komt iedere burger
in gelijke mate toe. Daarom kan ten aanzien van de openbaarheid geen
onderscheid worden gemaakt naar gelang de persoon of de bedoeling of belangen
van de verzoeker. Bij de te verrichten belangenafweging worden dan ook
betrokken het algemene belang bij openbaarmaking van de gevraagde informatie
en de door de weigeringsgronden te beschermen belangen, maar niet het
specifieke belang van de verzoeker.
Evenmin kent de Wob een beperkte vorm van openbaarmaking. Dit betekent dat
openbaarmaking van de gevraagde documenten uitsluitend aan u op grond van
de Wob niet mogelijk is. Indien ik aan u de betreffende documenten verstrek,
moet ik deze ook aan anderen geven indien zij daarom verzoeken. In dat licht
vinden de onderstaande belangenafwegingen dan ook plaats.
Hierna volgen de voor dit besluit van belang zijnde specifieke overwegingen.
De eerbiediging van de persoonlijke levenssfeer
Op grond van artikel 10, tweede lid, aanhef en onder e, van de Wob blijft
verstrekking van informatie achterwege voor zover het belang daarvan niet
opweegt tegen het belang dat de persoonlijke levenssfeer wordt geëerbiedigd.
In de documenten waar tekstgedeelten zijn weggehaald - met als code 10.2.e -
komen persoonsgegevens voor. Hoewel derden, ambtenaren en andere bij de
besluitvorming betrokken personen in bun beroepshalve functioneren als zodanig
niet ten voile een beroep kunnen doen op de persoonlijke levenssfeer, geldt dit
volgens vaste rechtspraak wel voor gegevens als namen, telefoonnummers (werk
en privé), e-mailadressen en handtekeningen en parafen. Namen en andere naar
een persoon herleidbare gegevens zijn immers persoonsgegevens en het belang
van eerbiediging van de persoonlijke levenssfeer kan zich tegen het openbaar
maken van dergelijke informatie verzetten. Een uitzondering geldt voor namen
van ambtenaren in besluiten die zij krachtens mandaat hebben ondertekend,
omdat volgens de jurisprudentie deze ambtenaren in beginsel hebben te
aanvaarden dat met deze bevoegdheid hun namen naar buiten komen. Bij de
informatie die in de documenten 3, 4 en 5 in dit geval in het geding is, weegt naar
mijn oordeel de persoonlijke levenssfeer van de betrokken personen zwaarder
dan het algemene, publieke belang van openbaarheid van deze
persoonsinformatie. Ik maak deze informatie dan ook niet openbaar.
Pagina 2 van 8Antwoorden op uw specifieke vragen
De antwoorden op uw vragen zijn te vinden in document 1 bij dit besluit op uw
Wob-verzoek. Voor de duidelijkheid worden uw vragen hieronder beantwoord.
- Naar welk "recent onderzoek" verwijst het KNMI hier ? Zou ik daarover
kunnen beschikken?
Onderzoek naar het rapport ‘communiceren over gevaarlijk weer’, 16 september
2020. Bijgaand bijgesloten.
- Hoe groot / hoe was de samenstelling / hoe is de informatie verzameld
van de groep die gevraagd is?
Doelgroep: tot de doelgroep van het onderzoek behoort de totale Nederlandse
bevolking tussen de 18 en 80 jaar.
Steekproef: In totaal namen 1.376 respondenten deel aan dit onderzoek. Zij
waren allen tussen de tussen de 18 en 80 jaar. Respondenten waren afkomstig uit
het StemPunt-panel van Motivaction.
Representativiteit: door middel van sampling en weging is de steekproef
representatief voor het totale Nederlandse publiek, op basis van de kenmerken:
leeftijd, geslacht, opleiding, regio, waardenoriëntatie en alle interacties hiertussen.
- Wat waren de vragen / "terms of reference" van dit onderzoek?
Deze vragen zijn opgenomen in het rapport “Communiceren over gevaarlijk weer”
- Waar is dit onderzoek uitgevoerd?
Methode: het onderzoek werd uitgevoerd door middel van een online vragenlijst.
De vragenlijst bestond uit circa 20 vragen. De vragenlijst bestond enerzijds uit
beschrijvende vragen, zoals hoe men de huidige weerwaarschuwingen ervaart en
beoordeelt. Anderzijds bestond de vragenlijst uit een experimenteel gedeelte,
waarin voor verschillende typen weerwaarschuwingen is gevraagd welke
activiteiten men bij een dergelijke waarschuwing wel of niet zou ondernemen.
- Wanneer is dit onderzoek uitgevoerd?
Veldwerkperiode: het veldwerk werd uitgevoerd tussen 27 juli en 3 augustus
2020.
- Op instigatie van wie is dit onderzoek geïnitieerd?
Op verzoek van het KNMI heeft Motivaction International B.V. eenmalig een
onderzoek uitgevoerd naar de algemene beleving van weerwaarschuwingen, en
hoe het KNMI deze kan optimaliseren.
Pagina 3 van 8Wijze van openbaarmaking
De stukken die met dit besluit voor een ieder openbaar worden, zullen op
www.rijksoverheid.nl worden geplaatst.
Hoogachtend,
Staatssecretaris van het Ministerie van Infrastructuur en Waterstaat
namens deze,
Prof. Dr. Gerard van der Steenhoven
Hoofddirecteur KNMI
Pagina 4 van 8Bezwaarclausule
Voor nadere informatie over dit besluit kunt u terecht bij de hierboven genoemde
contactpersoon. Op grond van de Algemene wet bestuursrecht kunnen
belanghebbenden een bezwaarschrift indienen tegen dit besluit binnen zes weken
na de dag waarop dit is bekendgemaakt. Het bezwaarschrift moet worden gericht
aan de Minister van Infrastructuur en Waterstaat, ter attentie van Hoofddirectie
Bestuurlijke en Juridische Zaken, afdeling Algemeen Bestuurlijk-Juridische Zaken,
postbus 20901, 2500 EX Den Haag.
Het bezwaarschrift dient te zijn ondertekend en ten minste te bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaarschrift zich richt
(datum en nummer of kenmerk);
d. een opgave van de redenen waarom men zich met het besluit niet kan
verenigen;
e. zo mogelijk een afschrift van het besluit waartegen het bezwaarschrift zich
richt.
Het niet voldoen aan deze eisen kan leiden tot niet-ontvankelijkheid van het
bezwaarschrift.
Een bezwaarschrift kan uitsluitend schriftelijk worden ingediend, dat wil zeggen
per gewone post en niet per e-mail.
Machtigt u iemand om namens u bezwaar te maken? Stuur dan ook een kopie van
de machtiging mee. Bij indiening van een bezwaarschrift namens een
rechtspersoon, dient u documenten mee te sturen (origineel uittreksel uit het
handelsregister en/of een kopie van de statuten van de rechtspersoon) waaruit
blijkt dat u bevoegd bent namens de rechtspersoon op te treden.
Pagina 5 van 8Bijlage 1 – Relevante artikelen uit de Wob
Artikel 1
In deze wet en de daarop berustende bepalingen wordt verstaan onder:
a. document: een bij een bestuursorgaan berustend schriftelijk stuk of ander materiaal
dat gegevens bevat;
b. bestuurlijke aangelegenheid: een aangelegenheid die betrekking heeft op beleid van
een bestuursorgaan, daaronder begrepen de voorbereiding en de uitvoering ervan;
c. intern beraad: het beraad over een bestuurlijke aangelegenheid binnen een
bestuursorgaan, dan wel binnen een kring van bestuursorganen in het kader van de
gezamenlijke verantwoordelijkheid voor een bestuurlijke aangelegenheid;
d. niet-ambtelijke adviescommissie: een van overheidswege ingestelde instantie, met als
taak het adviseren van een of meer bestuursorganen en waarvan geen ambtenaren lid
zijn, die het bestuursorgaan waaronder zij ressorteren adviseren over de onderwerpen
die aan de instantie zijn voorgelegd. Ambtenaren, die secretaris of adviserend lid zijn
van een adviesinstantie, worden voor de toepassing van deze bepaling niet als leden
daarvan beschouwd;
e. ambtelijke of gemengd samengestelde adviescommissie: een instantie, met als taak
het adviseren van één of meer bestuursorganen, die geheel of gedeeltelijk is
samengesteld uit ambtenaren, tot wier functie behoort het adviseren van het
bestuursorgaan waaronder zij ressorteren over de onderwerpen die aan de instantie
zijn voorgelegd;
f. persoonlijke beleidsopvatting: een opvatting, voorstel, aanbeveling of conclusie van
een of meer personen over een bestuurlijke aangelegenheid en de daartoe door hen
aangevoerde argumenten;
g. milieu-informatie: hetgeen daaronder wordt verstaan in artikel 19.1a van de Wet
milieubeheer.
Artikel 10
1. Het verstrekken van informatie ingevolge deze wet blijft achterwege voor zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft, die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf 2 van hoofdstuk 2 van de Wet
bescherming persoonsgegevens, tenzij de verstrekking kennelijk geen inbreuk op de
persoonlijke levenssfeer maakt.
2. Het verstrekken van informatie ingevolge deze wet blijft eveneens achterwege voor zover
het belang daarvan niet opweegt tegen de volgende belangen:
a. de betrekkingen van Nederland met andere staten en met internationale organisaties;
b. de economische of financiële belangen van de Staat, de andere publiekrechtelijke
lichamen of de in artikel 1a, onder c en d, bedoelde bestuursorganen;
c. de opsporing en vervolging van strafbare feiten;
d. inspectie, controle en toezicht door bestuursorganen;
e. de eerbiediging van de persoonlijke levenssfeer;
f. het belang, dat de geadresseerde erbij heeft als eerste kennis te kunnen nemen van
de informatie;
g. het voorkomen van onevenredige bevoordeling of benadeling van bij de
aangelegenheid betrokken natuurlijke personen of rechtspersonen dan wel van
derden.
3. Het tweede lid, aanhef en onder e, is niet van toepassing voorzover de betrokken persoon
heeft ingestemd met openbaarmaking.
4. Het eerste lid, aanhef en onder c en d, het tweede lid, aanhef en onder e, en het zevende
lid, aanhef en onder a, zijn niet van toepassing voorzover het milieu-informatie betreft die
betrekking heeft op emissies in het milieu. Voorts blijft in afwijking van het eerste lid, aanhef
en onder c, het verstrekken van milieu-informatie uitsluitend achterwege voorzover het belang
van openbaarmaking niet opweegt tegen het daar genoemde belang.
Pagina 6 van 85. Het tweede lid, aanhef en onder b, is van toepassing op het verstrekken van milieu-
informatie voor zover deze handelingen betreft met een vertrouwelijk karakter.
6. Het tweede lid, aanhef en onder g, is niet van toepassing op het verstrekken van milieu-
informatie.7.Het
verstrekken van milieu-informatie ingevolge deze wet blijft eveneens achterwege
voorzover het belang daarvan niet opweegt tegen de volgende belangen:
a. de bescherming van het milieu waarop deze informatie betrekking heeft;
b. de beveiliging van bedrijven en het voorkomen van sabotage.
8. Voorzover het vierde lid, eerste volzin, niet van toepassing is, wordt bij het toepassen van
het eerste, tweede en zevende lid op milieu-informatie in aanmerking genomen of deze
informatie betrekking heeft op emissies in het milieu.
Pagina 7 van 8Bijlage 2 – Inventarislijst
Nr. Document Beoordeling Wob Afzender Ontvanger
1. Onderzoek: Deels 10.2.e Motivaction KNMI
Communiceren over openbaar International
gevaarlijk weer B.V.
Weerwaarschuwingen
onder de loep
Pagina 8 van 8