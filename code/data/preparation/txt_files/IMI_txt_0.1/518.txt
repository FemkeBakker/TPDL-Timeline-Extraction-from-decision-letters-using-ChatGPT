File id: 518 File title: WV140003_Besluit_op_Wob-verzoek_4.2021.0565.001_geredigeerd.pdf.
Beschikking op Wob verzoek
Van de Minister van Sociale Zaken en Werkgelegenheid
Aanleiding
Middels een verzoek d.d. 23 juni 2021, ontvangen op 24 juni 2021, is verzocht om
openbaarmaking van “alle documenten en correspondentie die betrekking hebben op de
totstandkoming van het Certificatieschema opsporen ontplofbare oorlogsresten (CS-OOO).
Dit gaat onder meer over:
1. Alle overeenkomsten die tussen (organen van) de Staat en de Stichting VOMES en/of de
Stichting Examinering VOMES zijn gesloten.
2. Alle correspondentie die betrekking heeft op onder punt 1 bedoelde overeenkomsten.
3. Alle verslagen van besprekingen die gevoerd zijn tussen (organen van) de Staat en de stichting
VOMES en/of de stichting Examinering VOMES en/of hun vertegenwoordigers.
4. Alle verslagen van en correspondentie over besprekingen die gevoerd zijn tussen (organen van
de) Staat en een persoon en/of hun vertegenwoordigers.
5. Alle verslagen van en correspondentie over besprekingen die gevoerd zijn tussen (organen van)
de Staat en MiSa Advies BV en/of hun vertegenwoordigers.
6. Alle verslagen van en correspondentie over besprekingen die gevoerd zijn tussen (organen van)
de Staat en een persoon en/of hun vertegenwoordigers.
7. Alle verslagen van en correspondentie over besprekingen die gevoerd zijn tussen (organen van)
de Staat en de Raad voor Accreditatie en/of hun vertegenwoordigers met betrekking tot de
accreditatie van het CS-000 en/of de accreditatie van TUV Nederland QA BV.’’
Wet openbaarheid van bestuur
Bij brief van 28 juni 2021 is het verzoek aangemerkt als een verzoek op grond van de Wet
openbaarheid van bestuur (hierna: Wob).
Inventarisatie documenten
Op basis van het verzoek zijn in totaal 159 documenten aangetroffen. Deze documenten zijn
opgenomen in een inventarislijst, die als bijlage 1 bij dit besluit is gevoegd. In dit besluit wordt
verwezen naar de corresponderende nummers uit de inventarislijst, zodat per document duidelijk
is wat is besloten.
Reeds openbaar
De documenten met de nummers 108, 124, 126, 138, 139, 142, 145 en 157 zijn (deels) reeds
openbaar. De Wob is niet van toepassing op reeds openbare documenten. De vindplaats van deze
documenten staat aangegeven op de inventarislijst.
Buiten reikwijdte verzoek
De documenten met de nummers 14, 57, 80, 82, 104, 134, 135, 136 en 140 bevatten informatie
die deels buiten de reikwijdte van het verzoek valt. Deze informatie is uit de bewuste documenten
weggelaten.
Zienswijze
Het verzoek is getoetst aan de bepalingen van de Wob. Op grond van artikel 4:8 van de Algemene
wet bestuursrecht heb ik de belanghebbenden in de gelegenheid gesteld te reageren op het Wob
verzoek. Onderstaand zijn de bevindingen opgesomd.
Belanghebbende 1 met betrekking tot het document 115
Belanghebbende heeft aangegeven geen bedenkingen te hebben tegen de openbaarmaking van
het document, mits de persoonsgegevens onleesbaar worden gemaakt.
4.2021.0565.001 1Belanghebbende 2 met betrekking tot de documenten 1, 4, 7, 9, 10, 11, 12, 21, 23, 25, 26, 29,
31, 34, 41, 42, 43, 44, 45, 46, 47, 48, 50, 51, 52, 53, 54, 55, 56, 57, 58, 59, 60, 61, 62, 63, 64,
65, 66, 67, 68, 70, 71, 72, 73, 74, 75, 76, 77, 78, 79, 80, 82, 83, 84, 85, 86, 87, 88, 89, 90, 92,
95, 96, 104, 106, 107, 108, 109, 110, 111, 112, 113, 114, 115, 118, 119, 120, 121, 122, 123,
124, 125, 126, 127, 129, 130, 132, 134, 136, 140, 143, 148, 152, 153 en 154
Belanghebbende heeft aangegeven geen bedenkingen te hebben tegen de openbaarmaking van de
documenten.
Belanghebbende 3 met betrekking tot de documenten 22, 30 en 150
Belanghebbenden heeft niet gereageerd op mijn zienswijzeverzoek.
Belanghebbende 4 met betrekking tot de documenten 91, 99, 100, 101, 102, 103, 116 en 117
Belanghebbende heeft aangegeven geen bedenkingen te hebben tegen de voorgenomen
openbaarmaking van deze documenten.
Belanghebbende 5 met betrekking tot de documenten 15, 17, 18, 21, 29 en 31
Belanghebbende heeft aangegeven geen bedenkingen te hebben tegen de voorgenomen
openbaarmaking van deze documenten.
Belanghebbende 6 met betrekking tot de documenten 130 en 150.
Belanghebbende heeft aangegeven geen bedenkingen te hebben tegen de voorgenomen
openbaarmaking van deze documenten.
Belanghebbende 7 met betrekking tot de documenten 28, 32, 33, 57, 97, 98, 136, 140, 144, 146
en 147
Belanghebbende heeft met een beroep op artikel 10, tweede lid, aanhef en onder e, van de Wob
verzocht om de persoonsgegevens en andere gegevens die naar een individu herleidbaar zijn,
onleesbaar te maken. Daarnaast heeft belanghebbende verzocht om informatie op de eerste
pagina van het document met het nummer 144, op grond van artikel 10, tweede lid, aanhef en
onder b, van de Wob en artikel 10, tweede lid, aanhef en onder g, van de Wob niet openbaar te
maken. Deze informatie bevat een interne aanwijzing voor medewerkers van de organisatie, met
een verwijzing naar een partner die zorgt voor ondersteuning van een IT-proces. Openbaarmaking
van deze informatie is nadelig voor de organisatie waar deze betrekking op heeft alsook voor het
bedrijf dat genoemd wordt in het document.
Belanghebbende 8 met betrekking tot het document 128
Belanghebbenden heeft geen bedenkingen tegen de voorgestelde wijze van openbaarmaking van
het document.
Belanghebbende 9 met betrekking tot het document 149
Belanghebbende heeft geen bedenkingen tegen de openbaarmaking van het document.
Belanghebbende 10 met betrekking tot de documenten 21, 41 en 133
Belanghebbende stelt dat het noodzakelijk is dat alle persoonsgegevens, waaronder namen, e-
mailadressen, directe contactgegevens en overige tot personen herleidbare gegevens worden
geweigerd.
Belanghebbende 11 met betrekking tot de documenten 148 en 151
Belanghebbende heeft aangegeven geen bedenkingen te hebben tegen de openbaarmaking van de
documenten.
Overwegingen
Ik ben nagegaan of er sprake is van in de wet vastgelegde uitzonderingsgronden die het openbaar
maken van de genoemde documenten of delen daarvan in de weg zouden kunnen staan.
4.2021.0565.001 2De economische of financiële belangen van de Staat
Op grond van artikel 10, tweede lid, aanhef en onder b, van de Wob blijft verstrekking van
informatie achterwege voor zover het belang daarvan niet opweegt tegen de economische of
financiële belangen van de Staat, de andere publiekrechtelijke lichamen of de in artikel 1a, aanhef
onder c en d, bedoelde bestuursorganen.
Deze uitzonderingsgrond is aan de orde als een overheidsorganisatie door openbaarmaking van
informatie in financieel opzicht of als marktpartij nadeel ondervindt. Belanghebbende 7 stelt dat
informatie in het document met het nummer 144 niet openbaar mag worden gemaakt en verwijst
daarbij naar de economische of financiële belangen van het betrokken overheidsorgaan. Gezien de
inhoud en aard van de informatie is het door belanghebbende gestelde belang door de
openbaarmaking van de informatie niet in het geding. Ik ben van oordeel dat dit belang zich hier
niet voordoet. Belanghebbende heeft evenmin nader toegelicht waaruit eventuele economische of
financiële schade voor de overheid zou bestaan, zodat op dit punt niet aan de bedenkingen van de
belanghebbende tegemoet wordt gekomen.
Persoonsgegevens
Op grond van artikel 10, tweede lid, aanhef en onder e, van de Wob blijft verstrekking van
informatie achterwege voor zover het belang daarvan niet opweegt tegen het belang dat de
persoonlijke levenssfeer wordt geëerbiedigd.
In de documenten met de nummers 1-7, 10-25, 28-38, 40, 41, 42, 44, 45, 46, 48-62, 64-89, 91,
92, 94- 99, 101, 104, 105, 106, 109, 112-123, 125, 127-137, 140, 141, 143, 144, 146-156 en
159 staan persoonsgegevens van ambtenaren en van personen van andere organisaties. Dit
betreft gegevens die herleidbaar zijn tot een persoon, zoals onder meer namen, e-mailadressen,
functienamen en telefoonnummers. In het kader van goed werkgeverschap ben ik van oordeel dat
ten aanzien van deze gegevens het belang dat de persoonlijke levenssfeer wordt geëerbiedigd,
zwaarder moet wegen dan het belang van openbaarheid. Dit ter bescherming van de persoonlijke
levenssfeer van de betrokken ambtenaren. Daarbij is van belang dat het hier niet gaat om het
opgeven van een naam aan een individuele burger die met een ambtenaar in contact treedt, maar
om openbaarmaking van de naam in de zin van de Wob. Daarom heb ik de persoonsgegevens
verwijderd uit deze documenten.
Onevenredige bevoordeling of benadeling
Op grond van artikel 10, tweede lid, aanhef en onder g, van de Wob blijft verstrekking van
informatie achterwege voor zover het belang daarvan niet opweegt tegen het belang van het
voorkomen van onevenredige bevoordeling of benadeling van bij de aangelegenheid betrokken
natuurlijke personen of rechtspersonen dan wel van derden.
Openbaarmaking van een deel van informatie in het document met het nummer 144 zou naar mijn
oordeel leiden tot onevenredige benadeling van de organisatie waarvan deze informatie afkomstig
is. Het betreft een interne aanwijzing voor medewerkers van de organisatie. Naast het gegeven
dat het om een aanwijzing gaat, wordt er ook een vermelding gemaakt van een naam van een
bedrijf, dat het communicatieproces op het gebied van IT voor de betreffende organisatie verzorgt.
Openbaarmaking van deze interne aanwijzing en de naam van het bedrijf levert onevenredige
nadeel op voor zowel de organisatie als het bedrijf. Ik ben van oordeel dat dit belang zwaarder
moet wegen dan het belang van openbaarheid. Daarom kom ik belanghebbende 7 op dit punt
tegemoet.
Besluit
Ik maak de documenten met de nummers 1-7, 10-25, 28-38, 40, 41, 42, 44, 45, 46, 48-62, 64-
89, 92, 94- 99, 101, 104, 105, 106, 109, 112-123, 125, 127-137, 140, 141, 143, 144, 146-156 en
159, behoudens de daarin opgenomen persoonsgegevens, openbaar. Voor document met het
4.2021.0565.001 3formaat als bijlage in de e-mail worden verzonden. Deze bijlage moet een ingescande “natte”
handtekening bevatten.
Hiermee wordt bedoeld dat het bezwaarschrift met de hand moet worden ondertekend, voordat
het wordt ingescand en opgeslagen in pdf-formaat (bij voorkeur met tekstherkenning).
Per post kan u uw bezwaar indienen bij:
De Minister van Sociale Zaken en Werkgelegenheid
t.a.v. de Directie Wetgeving, Bestuurlijke en Juridische Aangelegenheden,
Bureau Ondersteuning team 1
Postbus 90801
2509 LV ’s-Gravenhage
(fax 070 333 5116)
4.2021.0565.001 5