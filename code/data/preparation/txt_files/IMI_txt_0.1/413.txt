File id: 413 File title: wobbesluit-staatssteunaspecten-bik.pdf.
> Retouradres Postbus 20201 2500 EE Den Haag
Directie Juridische Zaken
Korte Voorhout 7
2511 CW Den Haag
Postbus 20201
2500 EE Den Haag
www.rijksoverheid.nl
Inlichtingen
wooverzoekendjz@minfin.nl
www.minfin.nl
Ons kenmerk
2022-0000050909
Uw brief (kenmerk)
brief van 9 juli 2021
Datum 29 april 2022
Betreft Uw Wob-verzoek inzake overleg met de Europese Bijlagen
Commissie over staatssteunaspecten van de A – Relevante artikelen Wob
Baangerelateerde investeringskorting (BIK) B - Inventarislijst
C - Documenten
Geachte,
In uw brief van 9 juli 2021, ontvangen op 12 juli 2021, heeft u met een beroep
op de Wet openbaarheid van bestuur (hierna: Wob) verzocht om alle documenten
die betrekking hebben op correspondentie met de Europese Commissie over
staatssteunaspecten van de Baangerichte investeringskorting (hierna: BIK).
De ontvangst van uw verzoek heb ik u schriftelijk bevestigd bij brief van 20 juli
2021, met kenmerk 2021-0000147267. In deze brief is tevens de beslistermijn
met vier weken verdaagd tot 6 september 2021.
Op 8 september 2021 heeft u telefonisch gesproken met enkele medewerkers van
mijn ministerie. Hieruit bleek dat uw verzoek vooral ziet op:
• Documenten, overlegverslagen of andere stukken, waarin analyses en
overwegingen zijn neergelegd waaruit naar voren komt dat de BIK geen
ongeoorloofde staatssteun werd geacht op het moment van de invoering
van de BIK, dan wel voorafgaand aan het voorleggen van de BIK aan de
Europese Commissie (EC);
• Documenten, overlegverslagen of andere stukken, waarin analyses en/of
overwegingen zijn neergelegd over hoe tegen het staatssteun-aspect van
de BIK wordt aangekeken door de wetgever en/of uitvoerder na het
informeel overleg met de EC (i.e. het overleg waarin naar voren is
gekomen dat geen garantie kan worden gegeven dat de gehele BIK geen
geoorloofde staatssteun zou zijn).
Het is helaas niet gelukt om binnen de wettelijke termijn op uw Wob-verzoek te
beslissen. Hiervoor bied ik u mijn excuses aan.
Besluit
Ik besluit de door u gevraagde informatie gedeeltelijk openbaar te maken. Ik licht
mijn besluit hieronder toe.
Pagina 1 van 7Inventarisatie documenten
Directie Juridische Zaken
Ik heb de belangrijkste informatie door middel van meerdere, openbare
Kamerbrieven aan de Tweede Kamer gestuurd. Daarmee heb ik gepoogd zoveel
Ons kenmerk
als mogelijk transparant te zijn over de voortgang rondom de BIK.
2022-0000050909
Op basis van uw verzoek zijn 68 documenten aangetroffen. Deze documenten zijn
opgenomen in een inventarislijst, zie hiertoe bijlage B.
Diverse documenten zijn al openbaar. Voor de vindplaats daarvan verwijs ik naar
bijlage B.
Een aantal documenten bevat passages die over andere onderwerpen gaan dan
de hierboven genoemde onderwerpen van uw verzoek. Deze passages vallen
inhoudelijk niet binnen de reikwijdte van uw verzoek. Om die reden heb ik de
passages onleesbaar gemaakt onder van vermelding van ‘buiten verzoek’. Dit is
eveneens in de inventarislijst aangegeven.
Daarnaast bevat een aantal documenten passages die dubbel zijn. Deze passages
worden eenmalig verstrekt, voor het overige zijn deze passages onleesbaar
gemaakt onder vermelding van ‘dubbel’.
Wanneer pagina’s geheel buiten het verzoek vallen of dubbel zijn, worden deze
geheel uit de set met documenten gehaald. Wanneer dit het geval is, is dit
eveneens aangegeven in het document ‘Bijlage C – openbaar te maken
documenten’.
Derde-belanghebbende
Bij de openbaarmaking van diverse documenten spelen de belangen van derden
een rol. Deze derde-belanghebbenden zijn vooraf gevraagd om hun mening te
geven over de voorgenomen wijze van openbaarmaking van de documenten.
Eén derde-belanghebbenden stemde niet in met openbaarmaking van
verschillende passages. De zienswijzen van de derde-belanghebbende heb ik in
mijn belangenafweging meegenomen. Ik volg de zienswijze van de derde-
belanghebbenden volledig. Per weigeringsgrond licht ik dit hieronder nader toe.
Wettelijk kader
Uw verzoek om informatie is beoordeeld op grond van de Wob. Het recht op
openbaarmaking dient het publieke belang van een goede en democratische
bestuursvoering. Het komt iedere burger in gelijke mate toe. Er wordt niet
gekeken naar het specifieke belang van de verzoeker.
Openbaarmaking in de zin van de Wob betekent openbaarmaking voor iedereen.
In dat licht vindt de afweging dan ook plaats. Hierbij wordt getoetst aan de
artikelen 10 en 11 van de Wob waarin is aangegeven in welke gevallen
openbaarmaking kan of moet worden geweigerd. Voorts kan het bestuursorgaan
besluiten om op grond eventuele bijzondere openbaarmakingsregimes
documenten (gedeeltelijk) niet openbaar te maken.
Motivering
Het belang van de betrekkingen van Nederland met andere staten en met
internationale organisaties (artikel 10, tweede lid, onder a, van de Wob)
Bij diverse documenten is het belang van de betrekkingen van Nederland met de
Europese Commissie in het geding. Verschillende documenten bevatten informatie
over het informeel overleg tussen Nederland en de Europese Commissie over de
BIK. Hieruit volgt welke standpunten de Europese Commissie en Nederland
hebben ingenomen ten aanzien van de staatssteunaspecten aan de BIK. Deze
stukken zijn voorgelegd aan de Europese Commissie voor een zienswijze.
Pagina 2 van 7Het openbaar maken van deze informatie kan ertoe leiden dat de contacten met
Directie Juridische Zaken
de Europese Commissie op bepaalde punten stroever zal gaan lopen. Daarbij is
ten eerste van belang dat het hier om een informeel overleg gaat.
Ons kenmerk
Openbaarmaking van de inhoud daarvan kan ertoe leiden dat de Europese
2022-0000050909
Commissie in toekomstige dossiers niet meer openstaat voor dergelijke
overleggen met Nederland. Verder is van belang dat de Europese Commissie in
een zienswijze heeft aangegeven dat zij vindt dat deze stukken niet openbaar
moeten worden gemaakt. Daarbij speelt mee dat het om een staatssteun-dossier
gaat, waarin vertrouwelijkheid een grote rol speelt.
Ik weeg het hier bedoelde belang zwaarder dan het belang van openbaarmaking,
omdat ik wil voorkomen dat de wettelijke plicht tot het verstrekken van
informatie tot gevolg zou hebben dat de Nederlandse betrekkingen met de
Europese Commissie schade zouden lijden. Ik neem de zienswijze van de
Europese Commissie over en maak deze informatie dus niet openbaar. Waar van
toepassing heb ik deze informatie onleesbaar gemaakt onder vermelding van:
10.2.a.
De eerbiediging van de persoonlijke levenssfeer (artikel 10, tweede lid, onder e,
van de Wob)
Op grond van artikel 10, tweede lid, aanhef en onder e, van de Wob blijft
verstrekking van informatie achterwege voor zover het belang daarvan niet
opweegt tegen het belang dat de persoonlijke levenssfeer wordt geëerbiedigd.
In diverse documenten staan persoonsgegevens. Dit betreft gegevens die
herleidbaar zijn tot een persoon, zoals onder meer namen, e-mailadressen,
functienamen en telefoonnummers.
Ik ben van oordeel dat ten aanzien van deze gegevens het belang dat de
persoonlijke levenssfeer wordt geëerbiedigd, zwaarder moet wegen dan het
belang van openbaarheid. Daarom heb ik de persoonsgegevens verwijderd uit
deze documenten.
Voor zover het de namen, e-mailadressen, functienamen en telefoonnummers
van ambtenaren betreft is hierbij het volgende van belang. In het kader van goed
werkgeverschap ben ik van oordeel dat ten aanzien van deze gegevens het
belang dat de persoonlijke levenssfeer wordt geëerbiedigd, zwaarder moet wegen
dan het belang van openbaarheid. Dit ter bescherming van de persoonlijke
levenssfeer van de betrokken ambtenaar. Daarbij is van belang dat het hier niet
gaat om het opgeven van een naam aan een individuele burger die met een
ambtenaar in contact treedt, maar om openbaarmaking van de naam in de zin
van de Wob. Waar van toepassing heb ik de genoemde informatie onleesbaar
gemaakt onder vermelding van 10.2.e.
Het voorkomen van onevenredige bevoordeling of benadeling (artikel 10, tweede
lid, onder g, van de Wob)
Openbaarmaking van informatie blijft achterwege voor zover het belang daarvan
niet opweegt tegen het belang van het voorkomen van onevenredige
bevoordeling of benadeling van belanghebbenden bij die informatie. Hiertoe merk
ik het volgende op.
In één document (nummer 36) wordt gesproken over het probleem dat
investeringssteun niet goed zou passen onder het Tijdelijke steunkader COVID-
19. Ter illustratie daarvan wordt een voorbeelddossier genoemd waaruit dit zou
blijken. Daaruit blijkt om welk bedrijf het gaat. Dit is concurrentiegevoelige
informatie. Concurrenten worden door de openbaarmaking daarvan onevenredig
bevoordeeld. Bedrijven moeten erop kunnen vertrouwen dat
concurrentiegevoelige informatie vertrouwelijk blijft.
Pagina 3 van 7Het belang bij het voorkomen van onevenredig nadeel weeg ik hier zwaarder dan
Directie Juridische Zaken
het algemene belang van openbaarmaking.
Ons kenmerk
In twee documenten (nummer 4 en 36) wordt een voorbeeld genoemd van een
2022-0000050909
onderneming die niet in aanmerking kon komen voor steunmaatregelen op grond
van het Tijdelijke steunkader COVID-19, ondanks dat zij in moeilijkheden
verkeerde. Dit is concurrentiegevoelige informatie. Concurrenten worden door de
openbaarmaking daarvan onevenredig bevoordeeld. Bedrijven moeten erop
kunnen vertrouwen dat concurrentiegevoelige informatie vertrouwelijk blijft. Het
belang bij het voorkomen van onevenredig nadeel weeg ik hier zwaarder dan het
algemene belang van openbaarmaking en daarom is de naam van deze
onderneming gelakt.
Enkele documenten bevatten opmerkingen van ambtenaren over collega-
ambtenaren die als onwelgevallig kunnen worden opgevat. Openbaarmaking van
deze informatie kan leiden tot reputatieschade of stigmatisering van betrokkenen.
Het is namelijk aannemelijk dat betrokkenen hierop door derden zullen worden
aangesproken en dit kan een negatieve invloed hebben op de samenwerking
tussen ambtenaren onderling. Het belang van het voorkomen van mogelijke
reputatieschade van betrokkenen, weeg ik hier zwaarder dan het algemene
belang van openbaarmaking. Ik maak deze informatie dus niet openbaar.
Waar van toepassing heb ik deze informatie onleesbaar gemaakt onder
vermelding van: 10.2.g.
Persoonlijke beleidsopvattingen in een stuk voor intern beraad (artikel 11, eerste
lid, van de Wob)
Uitgangspunt van de Wob is dat overheidsinformatie openbaar is. Dit geldt in
beginsel ook voor documenten opgesteld ten behoeve van intern beraad. Dit is
het beraad over een bestuurlijke aangelegenheid binnen een bestuursorgaan, dan
wel binnen een kring van overheden in het kader van de gezamenlijke
verantwoordelijkheid voor een bestuurlijke aangelegenheid. Uit de
wetsgeschiedenis blijkt dat onder het begrip ‘documenten opgesteld ten behoeve
van intern beraad’ onder meer moeten worden begrepen: nota’s van ambtenaren
aan hun politieke en ambtelijk leidinggevenden, correspondentie tussen de
onderdelen van een ministerie en tussen ministeries onderling, concepten van
stukken, agenda’s, notulen, samenvattingen en conclusies van interne
besprekingen en rapporten van ambtelijke adviescommissies. Degene die de
stukken heeft opgesteld moet de bedoeling hebben gehad dat ze zouden dienen
voor intern beraad.
Artikel 11, eerste lid, van de Wob bepaalt dat uit documenten die zijn opgesteld
ten behoeve van intern beraad geen informatie wordt verstrekt over persoonlijke
beleidsopvattingen. Onder ‘persoonlijke beleidsopvattingen’ wordt verstaan:
ambtelijke adviezen, visies, standpunten en overwegingen. Dergelijke
opvattingen worden niet openbaar gemaakt omdat een zekere mate van
veiligheid en vertrouwelijkheid noodzakelijk is om te kunnen komen tot een
effectieve besluitvorming. Ambtenaren en bestuurders moeten onderling en met
bewindspersonen kunnen brainstormen. Feiten, prognoses, beleidsalternatieven,
de gevolgen van een bepaald beleidsalternatief of andere onderdelen met een
overwegend objectief karakter worden door mij niet beschouwd als persoonlijke
beleidsopvattingen. De totstandkoming van beleid en regelgeving wordt met de
openbaarheid van dergelijke informatie inzichtelijk.
Enkele documenten bevatten passages die zijn opgesteld ten behoeve van intern
beraad en bevatten persoonlijke beleidsopvattingen. Het betreft (de weergave
van) een extern juridisch advies aan de betrokken beleidsmedewerkers.
Pagina 4 van 7Ik acht het niet in het belang van een goede en democratische bestuursvoering
Directie Juridische Zaken
deze persoonlijke beleidsopvattingen openbaar te maken, zowel in tot op de
persoon herleidbare als geanonimiseerde vorm. Daarom heb ik deze informatie
Ons kenmerk
uit de documenten verwijderd.
2022-0000050909
Artikel 11, tweede lid, van de Wob kent een discretionaire bevoegdheid om,
ondanks het principe van artikel 11, eerste lid, van de Wob, tòch informatie te
verstrekken over persoonlijke beleidsopvattingen. Verstrekking van informatie
over persoonlijke beleidsopvattingen is bij uitzondering mogelijk als dit door het
bestuursorgaan met het oog op een goede en democratische bestuursvoering
wenselijk wordt geacht. Dit gebeurt in niet tot personen herleidbare vorm door
zowel de namen als functieduiding tot en met de hoogste ambtenaar niet te
openbaren. In het onderhavige geval acht ik het in het belang van een goede en
democratische bestuursvoering om de persoonlijke beleidsopvattingen in dit
dossier toch openbaar te maken. Deze passages heb ik derhalve niet verwijderd
uit de documenten, op de passages over het externe juridische advies na (zie
vorige alinea).
Concepten zijn documenten die zijn opgesteld ten behoeve van intern beraad en
deze bevatten persoonlijke beleidsopvattingen. Deze documenten raken de kern
van het interne beraad. Conceptdocumenten zijn namelijk documenten met
onvolledige besluitvorming. Ik acht het – ondanks het openbaar maken van
passages met persoonlijke beleidsopvattingen op grond van artikel 11, tweede lid
- niet in het belang van een goede en democratische bestuursvoering deze
interne documenten openbaar te maken, zowel in tot op de persoon herleidbare
als geanonimiseerde vorm. Daarom heb ik de documenten met nummer 43 en 58
geweigerd op grond van artikel 11, lid 1 van de Wob.
Wijze van openbaarmaking
De documenten stuur ik met dit besluit in kopie mee.
Plaatsing op internet
De stukken worden met een geanonimiseerde versie van dit besluit voor eenieder
kenbaar gemaakt op www.rijksoverheid.nl.
Afschrift aan belanghebbenden
Een afschrift van dit besluit zend ik aan de belanghebbenden.
Hoogachtend,
de minister van Financiën,
namens deze,
b/a
mr. M.S. Bogtstra
De directeur Juridische Zaken
Pagina 5 van 7Deze brief is een besluit in de zin van de Algemene wet bestuursrecht. Op grond
Directie Juridische Zaken
van die wet kunt u tegen dit besluit binnen zes weken na de dag waarop dit
besluit is bekendgemaakt een bezwaarschrift indienen. Het bezwaarschrift moet
Ons kenmerk
worden gericht aan de minister van Financiën, ter attentie van de Directie 2022-0000050909
Juridische Zaken, Postbus 20201, 2500 EE Den Haag. Het bezwaarschrift dient te
worden ondertekend en dient ten minste het volgende te bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaar zich richt;
d. een opgave van de redenen waarom u zich met het besluit niet kunt verenigen.
Pagina 6 van 7Bijlage A
Directie Juridische Zaken
Artikel 10 van de Wob luidt, voor zover relevant, als volgt:
Ons kenmerk
1. Het verstrekken van informatie ingevolge deze wet blijft achterwege voor
2022-0000050909
zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft, die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in de artikelen 9, 10 en 87 van de
Algemene verordening gegevensbescherming, tenzij de verstrekking
kennelijk geen inbreuk op de persoonlijke levenssfeer maakt.
2. Het verstrekken van informatie ingevolge deze wet blijft eveneens
achterwege voor zover het belang daarvan niet opweegt tegen de volgende
belangen:
a. de betrekkingen van Nederland met andere staten en met internationale
organisaties;
b. de economische of financiële belangen van de Staat, de andere
publiekrechtelijke lichamen of de in artikel 1a, onder c en d, bedoelde
bestuursorganen;
c. de opsporing en vervolging van strafbare feiten;
d. inspectie, controle en toezicht door bestuursorganen;
e. de eerbiediging van de persoonlijke levenssfeer;
f. het belang, dat de geadresseerde erbij heeft als eerste kennis te kunnen
nemen van de informatie;
g. het voorkomen van onevenredige bevoordeling of benadeling van bij de
aangelegenheid betrokken natuurlijke personen of rechtspersonen dan
wel van derden.
3. Het tweede lid, aanhef en onder e, is niet van toepassing voor zover de
betrokken persoon heeft ingestemd met openbaarmaking.
(...)
Artikel 11 van de Wob luidt, voor zover relevant, als volgt:
1. In geval van een verzoek om informatie uit documenten, opgesteld ten
behoeve van intern beraad, wordt geen informatie verstrekt over daarin
opgenomen persoonlijke beleidsopvattingen.
2. Over persoonlijke beleidsopvattingen kan met het oog op een goede en
democratische bestuursvoering informatie worden verstrekt in niet tot
personen herleidbare vorm. Indien degene die deze opvattingen heeft geuit of
zich erachter heeft gesteld, daarmee heeft ingestemd, kan de informatie in
tot personen herleidbare vorm worden verstrekt.
3. Met betrekking tot adviezen van een ambtelijke of gemengd samengestelde
adviescommissie kan het verstrekken van informatie over de daarin opge-
nomen persoonlijke beleidsopvattingen plaatsvinden, indien het voornemen
daartoe door het bestuursorgaan dat het rechtstreeks aangaat aan de leden
van de adviescommissie voor de aanvang van hun werkzaamheden kenbaar is
gemaakt.
4. In afwijking van het eerste lid wordt bij milieu-informatie het belang van de
bescherming van de persoonlijke beleidsopvattingen afgewogen tegen het
belang van openbaarmaking. Informatie over persoonlijke beleidsopvattingen
kan worden verstrekt in niet tot personen herleidbare vorm. Het tweede lid,
tweede volzin, is van overeenkomstige toepassing.
Pagina 7 van 7