File id: 404 File title: wobbesluit-atad2-en-dubbele-belastingheffing.pdf.
> Retouradres Postbus 20201 2500 EE Den Haag
Directie Juridische Zaken
Korte Voorhout 7
2511 CW Den Haag
Postbus 20201
2500 EE Den Haag
www.rijksoverheid.nl
Inlichtingen
wooverzoekendjz@minfin.nl
www.minfin.nl
Ons kenmerk
2021-0000212803
Uw brief (kenmerk)
Per mail: 30 april 2021
Datum 29 april 2022
Betreft Besluit op uw Wob-verzoek inzake ATAD2 en dubbele
belastingheffing
Geachte,
In uw brief van 30 april 2021, ontvangen op 6 mei 2021, heeft u
met een beroep op de Wet openbaarheid van bestuur (hierna: Wob)
verzocht om alle documenten die betrekking hebben op het besluit van de
Staatssecretaris van Financiën - Fiscaliteit en Belastingdienst om dubbele
belastingheffing als gevolg van ATAD2 niet te voorkomen en opgesomde stukken
die zien op de brief en reactie op de brief van 27 maart 2020 aan de Europese
Commissie.
U vraagt hierbij om de volgende documenten:
- De brief van 27 maart 2020 aan de Europese Commissie waarin aandacht
wordt gevraagd voor dubbele belastingheffing onder ATAD2, genoemd in
de Voorjaarsbrief;
- De reactie van de Europese Commissie op de brief van 27 maart 2020,
genoemd in de Voorjaarsbrief;
- Alle ambtelijke notities, e-mails, schriftelijke stukken, memoranda,
alsmede notulen van overleggen en vergaderingen, opgesteld ter
voorbereiding en/of uitvoering van bet besluit van de staatssecretaris om
dubbele heffing als gevolg van de ATAD2 regels al dan niet te voorkomen;
- Alle notities, e-mails, schriftelijke stukken, memoranda, waarin het besluit
om dubbele heffing als gevolg van de ATAD2 niet te voorkomen wordt
gemotiveerd, alsmede gespreksverslagen en notulen van overleggen en
vergaderingen met andere bewindslieden over dit onderwerp.
De ontvangst van uw verzoek heb ik u schriftelijk bevestigd bij brief van 10 mei
2021, met kenmerknummer 2021-0000090274. In die brief is tevens de
beslistermijn met vier weken verdaagd.
Op 20 december 2021 heeft u mij per brief in gebreke gesteld wegens het niet
tijdig beslissen op uw Wob-verzoek. Het is helaas niet gelukt om binnen de
wettelijke termijn op uw Wob-verzoek te beslissen. Hiervoor bied ik u mijn
excuses aan.
Besluit
Ik besluit de door u gevraagde informatie gedeeltelijk openbaar te maken. Ik licht
mijn besluit hieronder toe.
Pagina 1 van 5Inventarisatie documenten
Directie Juridische Zaken
Op basis van uw verzoek zijn meerdere documenten aangetroffen. Deze
documenten zijn opgenomen in een inventarislijst, zie hiertoe bijlage B.
Ons kenmerk
Een aantal documenten is al openbaar. Voor de vindplaats daarvan verwijs ik
2021-0000212803
naar bijlage B.
Daarnaast bevat een aantal documenten passages die over andere onderwerpen
gaan dan de hierboven genoemde onderwerpen van uw verzoek. Deze passages
vallen inhoudelijk niet binnen de reikwijdte van uw verzoek. Om die reden heb ik
de passages onleesbaar gemaakt onder van vermelding van ‘buiten verzoek’. Dit
is eveneens in de inventarislijst aangegeven.
Wettelijk kader
Uw verzoek om informatie is beoordeeld op grond van de Wob. Het recht op
openbaarmaking dient het publieke belang van een goede en democratische
bestuursvoering. Het komt iedere burger in gelijke mate toe. Er wordt niet
gekeken naar het specifieke belang van de verzoeker.
Openbaarmaking in de zin van de Wob betekent openbaarmaking voor iedereen.
In dat licht vindt de afweging dan ook plaats. Hierbij wordt getoetst aan de
artikelen 10 en 11 van de Wob waarin is aangegeven in welke gevallen
openbaarmaking kan of moet worden geweigerd. Voorts kan het bestuursorgaan
besluiten om op grond van de uitzonderingsgronden genoemd in de artikelen 10
en 11 van de Wob (zie bijlage A) of op grond van eventuele bijzondere
openbaarmakingsregimes documenten (gedeeltelijk) niet openbaar te maken.
Motivering
Het belang van de betrekkingen van Nederland met andere staten en met
internationale organisaties (artikel 10, tweede lid, onder a, van de Wob)
Bij de documenten met nummer 4, 5 en 12 is het belang van de betrekkingen van
Nederland met een internationale organisatie in het geding, namelijk de Europese
Commissie. In de betrokken documenten komt naar voren wat de mening is
geweest van deze organisatie. De inhoud van overleg met de Europese
Commissie is naar zijn aard vertrouwelijk. Openbaarmaking van deze
documenten kan de bereidheid van de Europese Commissie om in de toekomst
vrij van gedachten te wisselen met de ambtenaren van mijn ministerie beperken.
Hierdoor kan het openbaar maken van deze informatie de betrekkingen schaden.
Ik weeg het hier bedoelde belang zwaarder dan het belang van openbaarmaking.
Ik maak deze informatie dus niet openbaar.
Waar van toepassing heb ik deze informatie onleesbaar gemaakt onder
vermelding van: 10.2.a.
De eerbiediging van de persoonlijke levenssfeer (artikel 10, tweede lid, onder e,
van de Wob)
Op grond van artikel 10, tweede lid, aanhef en onder e, van de Wob blijft
verstrekking van informatie achterwege voor zover het belang daarvan niet
opweegt tegen het belang dat de persoonlijke levenssfeer wordt geëerbiedigd.
In diverse documenten staan persoonsgegevens. Dit betreft gegevens die
herleidbaar zijn tot een persoon, zoals onder meer namen, e-mailadressen,
functienamen en telefoonnummers.
Ik ben van oordeel dat ten aanzien van deze gegevens het belang dat de
persoonlijke levenssfeer wordt geëerbiedigd, zwaarder moet wegen dan het
belang van openbaarheid. Daarom heb ik de persoonsgegevens verwijderd uit
deze documenten.
Voor zover het de namen, e-mailadressen, functienamen en telefoonnummers
van ambtenaren betreft is hierbij het volgende van belang. In het kader van goed
Pagina 2 van 5werkgeverschap ben ik van oordeel dat ten aanzien van deze gegevens het
Directie Juridische Zaken
belang dat de persoonlijke levenssfeer wordt geëerbiedigd, zwaarder moet wegen
dan het belang van openbaarheid. Dit ter bescherming van de persoonlijke
Ons kenmerk
levenssfeer van de betrokken ambtenaar. Daarbij is van belang dat het hier niet
2021-0000212803
gaat om het opgeven van een naam aan een individuele burger die met een
ambtenaar in contact treedt, maar om openbaarmaking van de naam in de zin
van de Wob.
Het voorkomen van onevenredige bevoordeling of benadeling (artikel 10, tweede
lid, onder g, van de Wob)
Openbaarmaking van informatie blijft achterwege voor zover het belang daarvan
niet opweegt tegen het belang van het voorkomen van onevenredige
bevoordeling of benadeling van belanghebbenden bij die informatie. Hiertoe merk
ik het volgende op.
Bij diverse documenten is informatie aangetroffen die ziet op afwegingen over de
besluitvorming in de voorjaarsbrief fiscale moties en toezeggingen 2021 d.d.
21 april 2021. Openbaarmaking van delen van deze informatie kan het goed
functioneren van de Staat onevenredig benadelen. Wanneer communicatie over
conceptteksten of de conceptteksten zelf openbaar worden gemaakt, is dit
onevenredig benadelend voor de Staat nu er een publiek debat kan ontstaan over
documenten en de informatie daarin die op dat moment niet rijp waren voor
besluitvorming. Medewerkers moeten in de beginfase van het
besluitvormingsproces vrijelijk van gedachte kunnen wisselen. Indien het risico
bestaat dat deze gedachtewisselingen openbaar worden gemaakt, zullen
medewerkers terughoudender worden om hun mening te geven en zal een
effectief besluitvormingsproces in gevaar komen. Dat raakt ook aan de veiligheid
van medewerkers. Ik maak daarom deze informatie niet openbaar en weeg het
belang bij het voorkomen van onevenredig nadeel zwaarder dan het algemene
belang van openbaarmaking. Waar van toepassing heb ik deze informatie
onleesbaar gemaakt onder vermelding van: 10.2.g.
Wijze van openbaarmaking
De documenten stuur ik met dit besluit in kopie mee.
De stukken worden met een geanonimiseerde versie van dit besluit voor eenieder
kenbaar gemaakt op www.rijksoverheid.nl.
Hoogachtend,
DE MINISTER VAN FINANCIEN,
namens deze,
b/a
mr. M.S. Bogtstra
De directeur Juridische Zaken
Pagina 3 van 5Deze brief is een besluit in de zin van de Algemene wet bestuursrecht. Op grond
Directie Juridische Zaken
van die wet kunt u tegen dit besluit binnen zes weken na de dag waarop dit
besluit is bekendgemaakt een bezwaarschrift indienen. Het bezwaarschrift moet
Ons kenmerk
worden gericht aan de minister van Financiën, ter attentie van de Directie 2021-0000212803
Juridische Zaken, Postbus 20201, 2500 EE Den Haag. Het bezwaarschrift dient te
worden ondertekend en dient ten minste het volgende te bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaar zich richt;
d. een opgave van de redenen waarom u zich met het besluit niet kunt verenigen.
Pagina 4 van 5Bijlage A
Directie Juridische Zaken
Artikel 10 van de Wob luidt, voor zover relevant, als volgt:
Ons kenmerk
1. Het verstrekken van informatie ingevolge deze wet blijft achterwege voor
2021-0000212803
zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft, die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in de artikelen 9, 10 en 87 van de
Algemene verordening gegevensbescherming, tenzij de verstrekking
kennelijk geen inbreuk op de persoonlijke levenssfeer maakt.
2. Het verstrekken van informatie ingevolge deze wet blijft eveneens
achterwege voor zover het belang daarvan niet opweegt tegen de volgende
belangen:
a. de betrekkingen van Nederland met andere staten en met internationale
organisaties;
b. de economische of financiële belangen van de Staat, de andere
publiekrechtelijke lichamen of de in artikel 1a, onder c en d, bedoelde
bestuursorganen;
c. de opsporing en vervolging van strafbare feiten;
d. inspectie, controle en toezicht door bestuursorganen;
e. de eerbiediging van de persoonlijke levenssfeer;
f. het belang, dat de geadresseerde erbij heeft als eerste kennis te kunnen
nemen van de informatie;
g. het voorkomen van onevenredige bevoordeling of benadeling van bij de
aangelegenheid betrokken natuurlijke personen of rechtspersonen dan
wel van derden.
3. Het tweede lid, aanhef en onder e, is niet van toepassing voor zover de
betrokken persoon heeft ingestemd met openbaarmaking.
(...)
Artikel 11 van de Wob luidt, voor zover relevant, als volgt:
1. In geval van een verzoek om informatie uit documenten, opgesteld ten
behoeve van intern beraad, wordt geen informatie verstrekt over daarin
opgenomen persoonlijke beleidsopvattingen.
2. Over persoonlijke beleidsopvattingen kan met het oog op een goede en
democratische bestuursvoering informatie worden verstrekt in niet tot
personen herleidbare vorm. Indien degene die deze opvattingen heeft geuit of
zich erachter heeft gesteld, daarmee heeft ingestemd, kan de informatie in
tot personen herleidbare vorm worden verstrekt.
3. Met betrekking tot adviezen van een ambtelijke of gemengd samengestelde
adviescommissie kan het verstrekken van informatie over de daarin opge-
nomen persoonlijke beleidsopvattingen plaatsvinden, indien het voornemen
daartoe door het bestuursorgaan dat het rechtstreeks aangaat aan de leden
van de adviescommissie voor de aanvang van hun werkzaamheden kenbaar is
gemaakt.
4. In afwijking van het eerste lid wordt bij milieu-informatie het belang van de
bescherming van de persoonlijke beleidsopvattingen afgewogen tegen het
belang van openbaarmaking. Informatie over persoonlijke beleidsopvattingen
kan worden verstrekt in niet tot personen herleidbare vorm. Het tweede lid,
tweede volzin, is van overeenkomstige toepassing.
Pagina 5 van 5