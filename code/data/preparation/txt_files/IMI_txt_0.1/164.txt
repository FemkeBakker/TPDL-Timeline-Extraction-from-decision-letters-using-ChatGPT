File id: 164 File title: Besluit_op_Wob-verzoek_mbt_capaciteit_van_regionale_Teams_Zeden.pdf.
1
>Retouradres Postbus 20301 2500 EH Den Haag
Inspectie Justitie en
Veiligheid
Turfmarkt 147
2511 DP Den Haag
Postbus 20301
2500 EH Den Haag
www.inspectie-jenv.nl
Contactpersoon
Coordinerend jurist
M
@inspectie-jenv.nl
Ons kenmerk
Datum 22 juni 2022 4065577
Onderwerp Wob-verzoek Bij beantwoording de datum
en ons kenmerk vermelden.
Wilt u slechts één zaak in uw
brief behandelen.
Geachte ,
In uw verzoek van 22 maart 2022, door mij ontvangen op 6 april 2022, heeft u de
minister van Justitie en Veiligheid gevraagd informatie openbaar te maken over
het beleid ten aanzien van de capaciteit van de regionale zedenteams van de
politie, in relatie tot de kwaliteit en doorlooptijd in het afhandelen van meldingen
en aangiftes van aanranding en verkrachting in periode van 1 januari 2012 tot en
met heden.
De Inspectie Justitie en Veiligheid heeft uw verzoek van de directeur-generaal
Politie en Veiligheidsregio’s van het ministerie doorgestuurd gekregen om een
eigen (deel)besluit te nemen. Op 14 april heeft u bericht ontvangen dat uw
verzoek in goede orde is ontvangen. Daarbij is aangegeven dat ik voor de
beoordeling van uw verzoek vier weken extra nodig zou hebben. De uiterlijke
beslisdatum is daarmee opgeschoven naar 2 juni 2022.
Op 18 mei 2022 heeft u telefonisch contact gehad met een medewerker van mijn
Inspectie en verzocht om tussentijdse informatie over de voortgang van uw
verzoek. Bij e-mail van 23 mei 2022 en bent u erover geïnformeerd dat de
beslistermijn met betrekking tot uw verzoek is opgeschort en u uiterlijk 16 juni
mijn besluit zult ontvangen, omdat de betrokken belanghebbenden zijn gevraagd
uiterlijk 10 juni hun mening te geven over de voorgenomen openbaarmaking van
de door u gevraagde informatie. Met excuses voor de (minieme) overschrijding
van de aangegeven besluitdatum van 16 juni, ontvangt u hierbij mijn besluit.
Wettelijk kader
Ik behandel uw verzoek als een verzoek op grond van de Wet open overheid
(Woo). De relevante artikelen uit de Woo kunt u vinden in bijlage 1 bij deze brief.
Inventarisatie documenten
Op basis van uw verzoek heb ik door betrokken medewerkers, in de digitale
archiefsystemen en hun e-mail inboxen laten zoeken, naar documenten die van
toepassing zijn. Bij deze inventarisatie zijn 13 documenten aangetroffen. Deze
Pagina 1 van 5documenten zijn genoemd in de inventarislijst in bijlage 2 bij deze brief. In deze Inspectie Justitie en
brief wordt vanaf nu verwezen naar de nummers op de inventarislijst, zodat voor Veiligheid
u duidelijk is wat ik per document heb besloten en waarom ik dit heb besloten.
Datum
22 juni 2022
De Woo is niet van toepassing op documenten die al openbaar zijn. Een aantal
Ons kenmerk
documenten is reeds openbaar en staat op de inventarislijst als zodanig
4065577
aangemerkt.
Zienswijzen
De betrokken belanghebbenden zijn gevraagd hun mening te geven over de
voorgenomen openbaarmaking van de door u gevraagde informatie.
Alleen vanuit de politie hebben wij een zienswijze ontvangen. De politie heeft
geen bezwaar tegen de openbaarmaking van de bijgevoegde documenten.
Besluit
Ik heb besloten (een deel van) de door u gevraagde informatie openbaar te
maken. De documenten met de nummers 2, 6, 7 en 10 t/m 12 maak ik openbaar,
met uitzondering van de persoonsgegevens die daarin staan. Het document met
het nummer 8 maak ik geheel openbaar. Op de inventarislijst staat bij de
documenten met de nummers 2, 6, 7 en 10 t/m 12 aangegeven dat slechts de
uitzonderingsgrond uit artikel 5.1, tweede lid, aanhef en onder e, van de Woo
(aangeduid met de afkorting 5.1.2.e) is toegepast. De documenten 1, 3 t/m 5, 9
en 13 zijn reeds openbaar en zijn voor eenieder beschikbaar. De vindplaatsen van
deze documenten staan ook aangegeven op de inventarislijst.
Overwegingen
De eerbiediging van de persoonlijke levenssfeer
Op grond van artikel 5.1, tweede lid, aanhef en onder e, van de Woo, blijft
verstrekking van informatie achterwege voor zover het belang daarvan niet
opweegt tegen het belang dat de persoonlijke levenssfeer wordt geëerbiedigd.
In de documenten met de nummers 2, 6, 7 en 9 t/m 11 staan persoonsgegevens.
Dit betreft gegevens die herleidbaar zijn tot een persoon, zoals onder meer
namen, e-mailadressen en telefoonnummers. In het kader van goed
werkgeverschap ben ik van oordeel dat ten aanzien van deze gegevens het
belang dat de persoonlijke levenssfeer wordt geëerbiedigd, zwaarder moet wegen
dan het belang van openbaarheid. Dit ter bescherming van de persoonlijke
levenssfeer van de betrokken ambtenaar. Daarom heb ik de persoonsgegevens uit
deze documenten verwijderd. Hierbij is van belang dat het hier niet gaat om het
opgeven van een naam aan een individuele burger die met een ambtenaar in
contact treedt, maar om openbaarmaking van de naam in de zin van de Woo.
Wijze van openbaarmaking en publicatie
De documenten die (gedeeltelijk) openbaar worden, worden samen met deze brief
digitaal aan u toegezonden.
Dit besluit wordt vervolgens geanonimiseerd en samen met de documenten die
voor iedereen (gedeeltelijk) openbaar worden, op www.rijksoverheid.nl
gepubliceerd.
Een kopie van dit besluit verzend ik naar de derde-belanghebbenden.
Pagina 2 van 5Als u vragen heeft over de afhandeling van uw verzoek, dan kunt u contact Inspectie Justitie en
opnemen met , via e-mailadres @inspectie-jenv.nl of tijdens Veiligheid
kantooruren per telefoon: . Voor meer informatie over de Woo-
procedure, kunt u kijken op rijksoverheid.nl. Datum
22 juni 2022
Ons kenmerk
Hoogachtend,
4065577
H.C.D. Korvinus
Inspecteur-generaal Inspectie Justitie en Veiligheid
Bezwaarclausule
Tegen dit besluit kunt u binnen zes weken na de dag waarop dit is bekend
gemaakt een bezwaarschrift indienden. Het bezwaarschrift moet door de indiener
zijn ondertekend en bevat ten minste zijn naam en adres, de dagtekening, een
omschrijving van het besluit waartegen het bezwaar is gericht en de gronden
waarop het bezwaar rust. Dit bezwaarschrift moet worden gericht aan: de Minister
van Justitie en Veiligheid, t.a.v. de Directie Wetgeving en Juridische Zaken, sector
Juridische Zaken en Wetgevingsbeleid, Postbus 20301, 2500 DH Den Haag.
Pagina 3 van 5Bijlage 1 Inspectie Justitie en
Veiligheid
Artikel 5.1 Wet open overheid
Datum
1. Het openbaar maken van informatie ingevolge deze wet blijft achterwege voor 22 juni 2022
zover dit: Ons kenmerk
a. de eenheid van de Kroon in gevaar zou kunnen brengen; 4065577
b. de veiligheid van de Staat zou kunnen schaden;
c. bedrijfs- en fabricagegegevens betreft die door natuurlijke personen of
rechtspersonenvertrouwelijk
aan de overheid zijn meegedeeld;
d. persoonsgegevens betreft als bedoeld in paragraaf 3.1 onderscheidenlijk
paragraaf 3.2 van de
Uitvoeringswet Algemene verordening gegevensbescherming, tenzij de
betrokkene uitdrukkelijk
toestemming heeft gegeven voor de openbaarmaking van deze persoonsgegevens
of deze
persoonsgegevens kennelijk door de betrokkene openbaar zijn gemaakt;
e. nummers betreft die dienen ter identificatie van personen die bij wet of
algemene maatregel
van bestuur zijn voorgeschreven als bedoeld in artikel 46 van de Uitvoeringswet
Algemeneverordening
gegevensbescherming, tenzij de verstrekking kennelijk geen inbreuk
op de levenssfeer maakt.
2. Het openbaar maken van informatie blijft eveneens achterwege voor zover het
belang daarvan niet opweegt tegen de volgende belangen:
a. de betrekkingen van Nederland met andere landen en staten en met
internationale organisaties;
b. de economische of financiële belangen van de Staat, andere publiekrechtelijke
lichamen of bestuursorganen, in geval van milieu-informatie slechts voor zover de
informatiebetrekking
heeft op handelingen met een vertrouwelijk karakter;
c. de opsporing en vervolging van strafbare feiten;
d. de inspectie, controle en toezicht door bestuursorganen;
e. de eerbiediging van de persoonlijke levenssfeer;
f. de bescherming van andere dan in het eerste lid, onderdeel c, genoemde
concurrentiegevoelige bedrijfs- en fabricagegegevens;
g. de bescherming van het milieu waarop deze informatie betrekking heeft;
h. de beveiliging van personen en bedrijven en het voorkomen van sabotage;
i. het goed functioneren van de Staat, andere publiekrechtelijke lichamen of
bestuursorganen.
3. Indien een verzoek tot openbaarmaking op een van de in het tweede lid
genoemde gronden
wordt afgewezen, bevat het besluit hiervoor een uitdrukkelijke motivering.
4. Openbaarmaking kan tijdelijk achterwege blijven, indien het belang van de
geadresseerde van de informatie om als eerste kennis te nemen van de
informatie dit kennelijk
vereist. Het bestuursorgaan doet mededeling aan de verzoeker van de termijn
waarbinnen de
openbaarmaking alsnog zal geschieden.
5. In uitzonderlijke gevallen kan openbaarmaking van andere informatie dan
milieuinformatievoorts
achterwege blijven indien openbaarmaking onevenredige benadeling
toebrengt aan een
Pagina 4 van 5ander belang dan genoemd in het eerste of tweede lid en het algemeen belang
Inspectie Justitie en
van openbaarheid Veiligheid
niet tegen deze benadeling opweegt. Het bestuursorgaan baseert een beslissing
tot achterwege Datum
laten van de openbaarmaking van enige informatie op deze grond ten aanzien van 22 juni 2022
dezelfde Ons kenmerk
informatie niet tevens op een van de in het eerste of tweede lid 4065577
genoemde gronden.
6. Het openbaar maken van informatie blijft in afwijking van het eerste lid,
onderdeel c, in geval
van milieu-informatie eveneens achterwege voor zover daardoor het in het eerste
lid, onderdeel c,
genoemde belang ernstig geschaad wordt en het algemeen belang van
openbaarheid van
informatie niet opweegt tegen deze schade.
7. Het eerste en tweede lid zijn niet van toepassing op milieu-informatie die
betrekking heeft op
emissies in het milieu.
Pagina 5 van 5