File id: 425 File title: woo-2021-63-besluit.pdf.
Retouradres Postbus 20901 2500 EX Den Haag
Bestuurskern
Directie Internationaal
Contactpersoon
woo-verzoeken-artikel4.1@minienw.nl
Kenmerk
IENW/BSK-2022/155160
Bijlagen
4
Datum 5 juli 2022
Betreft Besluit op uw verzoek om openbaarmaking van informatie
inzake de Wet bescherming Antarctica (kenmerk 2021-63)
Geachte
In uw brief van 1 oktober 2021, ontvangen op 1 oktober 2021, heeft u met een
beroep op de Wet openbaarheid van bestuur (hierna: Wob) informatie verzocht
over de organisatie van de vergunningverlening in het kader van de Wet
bescherming Antarctica (hierna: Wba) en over Stichting Greenpeace Council.
U vraagt om geschriften, notities, evaluaties, e-mails en rapporten en overige
vastleggingen die betrekking hebben op de organisatie van de
vergunningverlening in het kader van de Wba sinds 1 januari 2019.
Daarnaast vraagt u om alle geschriften die betrekking hebben op Stichting
Greenpeace Council, e-mailverkeer en overige vastleggingen van communicatie
met Stichting Greenpeace Council in het kader van de Wba sinds 1 januari 2019
voor zover niet reeds in uw bezit of voor zover deze in het kader van de
Uniforme Openbare Voorbereidingsprocedure aan u worden toegestuurd.
Bij e-mail van 17 oktober 2021 heeft u uw verzoek nader gespecificeerd door
aan te geven dat u onder “de organisatie van de vergunningverlening” verstaat
“alle geschriften etc. die betrekking hebben op de organisatie:
mandaatverlening (in het bijzonder met betrekking tot het mandaatbesluit
2021) de nieuwe “intake en adviesprocedure” met tijdsschema zoals deze
tegenwoordig op uw webpagina wordt omschreven, de evaluatie van het
proces, de lopende heroverweging van het toetsingskader, de redenen voor de
wijzigingen, daaronder zeker ook de organisatorische inbedding verdeling
bevoegdheden en beleid, in het bijzonder ook alle geschriften die betrekking
hebben op overleg over de bij de Raad van State aanhangige beroepsprocedure
inzake de eerdere vergunningverlening aan Stichting Greenpeace Council”.
Verloop van de procedure
Bij brief van 1 oktober 2021 heeft u bovengenoemd Wob-verzoek ingediend bij
Rijkswaterstaat Zee en Delta. De ontvangst van uw verzoek is schriftelijk
bevestigd bij brief van 14 oktober 2021. Door middel van die brief bent u
verzocht uw verzoek nader te specificeren door mede te delen wat u verstaat
onder “de organisatie van de vergunningverlening”. Naar aanleiding van het
verzoek om specificering van uw verzoek, is de beslistermijn drie dagen
opgeschort.
Pagina 1 van 13Bij brief van 25 oktober 2021 bent u erover geïnformeerd dat gebruik is Bestuurskern
gemaakt van de mogelijkheid als bedoeld in artikel 6 van de Wob, om de Directie Internationaal
beslissing op uw verzoek vier weken te verdagen.
Datum
Bij brief van 15 november 2021 bent u erover geïnformeerd dat vanuit 5 juli 2022
Rijkswaterstaat Zee en Delta aan derde belanghebbenden is gevraagd om een
zienswijze in te dienen over de mogelijke openbaarmaking van informatie en
dat om die reden de beslistermijn maximaal vier weken zal worden opgeschort.
Bij brief van 27 december 2021 bent u erover geïnformeerd dat niet binnen de
wettelijke beslistermijn op uw verzoek zou kunnen worden beslist en dat in
januari 2022 een besluit zou worden genomen.
Bij brief van 18 januari 2022 bent u geïnformeerd over het besluit op uw
verzoek van 1 oktober 2021 voor zover dit betrekking heeft op informatie over
de communicatie met Stichting Greenpeace Council. De daarmee
openbaargemaakte informatie is met die brief aan u toegestuurd.
In de brief van 18 januari 2022 bent u tevens erover geïnformeerd dat de
besluitvorming op uw verzoek is opgesplitst en dat vanuit de bestuurskern van
het ministerie van Infrastructuur en Waterstaat een besluit wordt voorbereid ten
aanzien van de overige informatie die valt onder de reikwijdte van uw verzoek.
Bij e-mail van 31 maart 2022 bent u erover geïnformeerd dat op 25 maart 2022
derde belanghebbenden tot en met 6 april 2022 in de gelegenheid zijn gesteld
om desgewenst een zienswijze in te dienen over de mogelijke openbaarmaking
van een aantal documenten. In die e-mail is ook uitgelegd dat naar verwachting
in de eerste helft van mei 2022 een besluit zal kunnen worden genomen.
Op 8 juni 2022 heeft u via Rijkswaterstaat verzocht om u te informeren over de
stand van zaken rondom uw verzoek. Bij e-mail van 21 juni 2022 is aan u
medegedeeld dat de behandeling zich in de afrondende fase bevindt, derde
belanghebbenden in de gelegenheid zijn gesteld een zienswijze te geven, een
conceptbesluit is voorbereid en dat deze momenteel ter afstemming bij de
verschillende onderdelen van het ministerie wordt voorgelegd.
Door middel van deze brief informeer ik u over het besluit ten aanzien van de
overige informatie die valt onder de reikwijdte van uw verzoek. Ik bied u mijn
oprechte verontschuldiging aan voor de tijd dat u op dit besluit heeft moeten
wachten.
Wettelijk kader
U heeft uw verzoek om openbaarmaking van informatie ingediend op grond van
de Wet openbaarheid van bestuur (Wob). Per 1 mei 2022 is de Wet open
overheid (hierna: Woo) in werking getreden en is de Wob ingetrokken. De Woo
vervangt in die zin de Wob. Voor de relevante wetsartikelen uit de Woo, verwijs
ik u naar de bijlage 1.
Omdat ik uw verzoek niet voor 1 mei 2022 heb afgehandeld, valt uw verzoek
thans onder de reikwijdte van de Woo. Ten tijde van het indienen van uw Wob-
verzoek, het beoordelen van de documenten en het opstellen van onderhavig
besluit, gold de Wob. Om u zo spoedig mogelijk van de door u gevraagde
informatie te voorzien, zijn deze documenten niet integraal herzien maar wordt
nog verwezen naar de uitzonderingsgronden van de Wob. In bijlage 2 bij dit
Pagina 2 van 13besluit treft u een transponeringstabel aan die de met elkaar corresponderende Bestuurskern
artikelen uit de Wob en de Woo weergeeft. Directie Internationaal
Inventarisatie documenten Datum
Op basis van uw verzoek zijn in totaal 128 documenten aangetroffen. Deze 5 juli 2022
documenten zijn opgenomen in een inventarislijst die als bijlage 3 bij dit besluit
is gevoegd.
Zienswijzen
Bij e-mail van 31 maart 2022 bent u erover geïnformeerd dat er bij de openbaar
te maken documenten ook derde belanghebbenden betrokken zijn en dat deze in
de gelegenheid zijn gesteld hierover hun zienswijze te geven. De zienswijzen die
aan mij kenbaar zijn gemaakt, heb ik in mijn belangenafweging meegenomen.
Besluit
Ik heb besloten uw verzoek gedeeltelijk te honoreren en de documenten zoals
weergegeven op de inventarislijst geheel of gedeeltelijk openbaar te maken,
dan wel niet openbaar te maken. De inventarislijst maakt integraal onderdeel
uit van dit besluit. Voor de weigeringsgronden verwijs ik u naar de
inventarislijst. Voor de motivering bij mijn besluit op uw verzoek verwijs ik u
naar het onderdeel Overwegingen.
Overwegingen
Iedereen heeft het recht om overheidsinformatie op te vragen zonder daarbij
een reden te hoeven aangeven. Dit staat in artikel 1.1 van de Woo. Dit is een
belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die
de uitzonderingsgronden beschermen. In het algemeen geldt hierbij de regel
dat wanneer ik informatie aan u verstrek, deze informatie openbaar wordt voor
eenieder. De Woo is niet van toepassing op informatie die al openbaar is.
Inspectie, controle en toezicht door bestuursorganen (artikel 5.1,
tweede lid, aanhef en onder d, van de Woo)
Op grond van artikel 5.1, tweede lid, aanhef en onder d, van de Woo kan ik
geen informatie openbaar maken als dit de inspectie, controle of het toezicht
door bestuursorganen belemmert en dit belang zwaarder weegt dan het belang
van openbaarheid. Dit is het geval als de uitkomsten van de inspectie, controle
of het toezicht nauw samenhangen met informatie over de gebruikte methoden
en technieken of de effectiviteit belemmert.
In meerdere documenten is het belang van inspectie, controle en toezicht in het
geding. Het grootste deel van die informatie kan worden openbaargemaakt. Ik
ben van oordeel dat voor een aantal passages in de documenten het belang van
inspectie, controle en toezicht echter zwaarder weegt dan het belang van
openbaarmaking. Dat betreft op een specifiek dossier betrekking hebbende
controle-strategische beschouwingen, waarvan openbaarmaking het doelmatig
proces van toezicht en handhaving zou kunnen belemmeren. Ik heb daarom
besloten de desbetreffende specifieke gegevens niet openbaar te maken en in
de documenten onleesbaar te maken.
Pagina 3 van 13De eerbiediging van de persoonlijke levenssfeer (artikel 5.1, tweede Bestuurskern
lid, aanhef en onder e, van de Woo) Directie Internationaal
Ik maak geen informatie openbaar als dit de persoonlijke levenssfeer schaadt
en dit belang zwaarder weegt dan het belang van openbaarheid (artikel 5.1, Datum
tweede lid, aanhef en onder e, van de Woo). Het gaat om persoonsgegevens 5 juli 2022
die (indirect) te herleiden zijn tot een persoon zoals namen, e-mailadressen,
telefoonnummers en functienamen. In bepaalde documenten is dit het geval. Ik
vind het belangrijk dat de identiteit van betrokkene niet bekend wordt omdat
dit zijn of haar persoonlijke levenssfeer kan schenden. Dat vind ik niet
wenselijk.
In diverse documenten staan ook persoonsgegevens van ambtenaren. Het gaat
om gegevens die herleidbaar zijn tot een persoon, zoals onder meer namen, e-
mailadressen, functienamen en telefoonnummers. In het kader van goed
werkgeverschap vind ik dat het belang van persoonlijke levenssfeer zwaarder
moet wegen dan het belang van openbaarheid. Dit ter bescherming van de
persoonlijke levenssfeer van de betrokken ambtenaren. Daarbij weegt mee dat
het hier niet gaat om het opgeven van een naam aan een individuele burger die
met een ambtenaar in contact treedt, maar om openbaarmaking op grond van
de Woo.
Het goed functioneren van de Staat, andere publiekrechtelijke lichamen
of bestuursorganen (artikel 5.1, tweede lid, aanhef en onder i, van de
Woo)
Ik maak geen informatie openbaar wanneer dit het goed functioneren van de
Staat of andere overheden schaadt en dit belang zwaarder weegt dan het
belang van openbaarheid (artikel 5.1, tweede lid, aanhef en onder i, van de
Woo). In bepaalde documenten staat informatie waarvoor geldt dat
openbaarmaking daarvan tot gevolg kan hebben dat het functioneren van de
Staat of andere overheden in gevaar kan worden gebracht. Ik vind dat dit
belang zwaarder weegt dan het belang van openbaarheid, omdat het belang
van een zorgvuldige en effectieve besluitvorming zich niet verdraagt met
openbaar maken van de persoonlijke beleidsopvattingen die het in dit geval
betreft. Openbaarmaking raakt daarmee aan het belang van het goed
functioneren van het bestuursorgaan.
In een aantal documenten is informatie opgenomen waarvan de
openbaarmaking de onderlinge samenwerking met andere bestuursorganen in
de toekomst zou kunnen bemoeilijken. Ter bescherming van de betrokken
personen, is het niet mogelijk deze passages openbaar te maken in een niet tot
de betreffende personen herleidbare vorm. Daarbij neem ik mede in
aanmerking dat door middel van dit besluit, alsook eerder, over het onderwerp
waarop uw verzoek betrekking heeft al veel informatie is/wordt
openbaargemaakt en daarmee inzicht wordt gegeven in de besluitvorming en
de voorbereiding daarvan. Daarmee rekening houdend, ben ik van oordeel dat
het belang van openbaarmaking van deze specifieke passages ondergeschikt is
aan het belang van het goed functioneren van de betrokken bestuursorganen.
Ik heb besloten de betreffende informatie niet openbaar te maken.
Risico op misbruik groepsmailboxen en besloten websites
In een aantal stukken worden interne (contact)gegevens vermeld. Het betreft
een aantal e-mailadressen van interne dienstpostbussen die niet zijn bedoeld
voor derden om de betreffende organisatie te benaderen of daarmee contact op
te nemen. Voorts wordt in een document een hyperlink vermeld die leidde naar
Pagina 4 van 13een destijds besloten webpagina op de website www.internetconsultatie.nl. De Bestuurskern
betreffende link was bedoeld voor het verkrijgen van toegang tot de webpagina Directie Internationaal
in de tijd dat deze nog niet voor eenieder toegankelijk was gemaakt.
Datum
Omdat de informatie niet slechts aan een enkele persoon of organisatie wordt 5 juli 2022
overgelegd, maar in het kader van de Woo openbaar zal zijn voor eenieder, kan
niet worden voorzien bij wie de informatie op een bepaald moment zal
terechtkomen. Daarbij neem ik in aanmerking dat openbaarmaking bijvoorbeeld
ertoe kan leiden dat de betreffende postbussen onderhevig worden aan spam
en met de genoemde link oneigenlijk toegang zou kunnen worden verkregen tot
de website of de systemen, hetgeen het goed functioneren van de betrokken
organisaties zou belemmeren.
Vanwege het bovenstaande, en omdat zowel de algemene contactgegevens van
de betreffende organisaties, als de betreffende webpagina rondom de
internetconsulatie, openbaar zijn, acht ik het belang van openbaarmaking van
bovengenoemde gegevens ondergeschikt aan het belang van het goed
functioneren van de betrokken bestuursorganen.
Concepten
Een goed beeld van het besluitvormingsproces kan het beste worden verkregen
op basis van voldragen documenten. Wanneer communicatie over
conceptteksten of de conceptteksten zelf openbaar worden gemaakt, is dit
schadelijk voor het goed functioneren van de Staat nu er een publiek debat kan
ontstaan over documenten die nog niet rijp zijn voor besluitvorming. Daar is
ook hier sprake van. Deze documenten maak ik niet openbaar met een beroep
op het belang van het goed functioneren van de Staat. Op dezelfde informatie
is ook het bepaalde in artikel 5.2, eerste lid, van de Woo van toepassing.
Als het besluit eenmaal is genomen, staat deze uitzonderingsgrond niet in de
weg aan openbaarmaking van het definitieve document. Deze documenten
kunnen immers behulpzaam zijn bij de reconstructie van de besluitvorming en
geven weer welke adviezen, welke informatie en welke beleidsalternatieven
daaraan ten grondslag hebben gelegen. Het definitieve document en eventuele
overwegingen die daarbij ter besluitvorming zijn voorgelegd, maak ik daarom
wel (gedeeltelijk) openbaar.
Persoonlijke beleidsopvattingen in stukken voor intern beraad (artikel
5.2, eerste lid, van de Woo)
Uitgangspunt van de Woo is dat overheidsinformatie openbaar is. Dit geldt in
principe ook voor documenten opgesteld voor intern beraad. Intern beraad is
het overleg tussen ambtenaren binnen een bestuursorgaan, of binnen een kring
van bestuursorganen die gezamenlijk verantwoordelijk zijn voor een
bestuurlijke aangelegenheid. Documenten die bestemd zijn voor intern beraad,
zoals bijvoorbeeld concepten, kunnen persoonlijke beleidsopvattingen bevatten.
Dat is hier ook het geval. Ten aanzien van de openbaarmaking van deze
persoonlijke beleidsopvattingen geldt het volgende. Op grond van artikel 5.2,
eerste lid, van de Woo worden persoonlijke beleidsopvattingen in documenten
die bestemd zijn voor intern beraad in beginsel niet openbaar gemaakt.
Persoonlijke beleidsopvattingen zijn ambtelijke adviezen, meningen, visies,
standpunten en overwegingen ten behoeve van intern beraad. Persoonlijke
beleidsopvattingen zijn niet: feiten, prognoses, beleidsalternatieven, de
Pagina 5 van 13gevolgen van een bepaald beleidsalternatief of andere onderdelen met een
Bestuurskern
overwegend objectief karakter. Directie Internationaal
Verstrekking persoonlijke beleidsopvattingen (artikel 5.2, tweede lid, Datum
Woo) 5 juli 2022
In het belang van een goede en democratische bestuursvoering worden met dit
besluit persoonlijke beleidsopvattingen in geanonimiseerde vorm en niet
herleidbaar tot personen openbaar gemaakt (artikel 5.2, tweede lid, van de
Woo). Het onderwerp van uw verzoek is maatschappelijk actueel en maakt deel
uit van een publiek debat. Het is belangrijk dat alle relevante informatie
hiervoor beschikbaar is. In het belang van een evenwichtig beeld van de
besluitvorming en ter voorkoming van een onvolledig of verkeerd beeld, acht ik
openheid over de persoonlijke beleidsopvattingen gewenst. Dit met
uitzondering van de hiervoor genoemde passages die op grond van artikel 5.1,
eerste lid, aanhef en onder i, in samenhang met 5.2, eerste lid, Woo, niet
openbaar gemaakt worden.
Wijze van openbaarmaking
Een afschrift van de documenten die ik door middel van dit besluit geheel of
gedeeltelijk openbaar maak, stuur ik per e-mail aan u toe.
Verwijzingen
Documenten die dubbel voorkomen – bijvoorbeeld omdat een bijlage bij een e-
mail meermaals is doorgestuurd – zijn slechts eenmaal beoordeeld. Op de
inventarislijst wordt bij dubbele stukken steeds verwezen naar het nummer
waaronder het betreffende document reeds is beoordeeld. Bij e-mails die in
meerdere documenten voorkomen, wordt in de betreffende e-mailwisselingen
verwezen naar het documentnummer waarin het betreffende deel van de e-
mailwisseling is beoordeeld.
Een aantal van de geïnventariseerde e-mails bevat als bijlage een bestand met
de extensie “.tr5”. Dit zijn elektronische koppelingen naar dossiers of
documenten in het elektronisch archiefsysteem. Deze koppelingen zijn op
zichzelf geen documenten of zodanige informatiedragers en worden om die
reden niet meegestuurd. Voor zover deze elektronische koppelingen verwijzen
naar documenten die onder de reikwijdte van uw verzoek vallen, zijn die
documenten separaat geïnventariseerd en betrokken in de beoordeling.
Reeds openbare stukken
De Woo is niet van toepassing op reeds openbare informatie. Een deel van de
informatie die ik in het kader van uw verzoek heb geïnventariseerd, is al
openbaar en voor eenieder toegankelijk. Op de inventarislijst is bij de
betreffende documenten de vindplaats vermeld.
Plaatsing op internet
Een geanonimiseerd afschrift van dit besluit en de door middel van dit besluit
(gedeeltelijk) openbaargemaakte documenten, worden gepubliceerd op de
website van de rijksoverheid (www.rijksoverheid.nl).
Ik zal belanghebbenden informeren over dit besluit.
Pagina 6 van 13Hoogachtend, Bestuurskern
Directie Internationaal
DE STAATSSECRETARIS VAN INFRASTRUCTUUR EN WATERSTAAT,
namens deze, Datum
DE DIRECTEUR-GENERAAL MILIEU EN INTERNATIONAAL 5 juli 2022
ir. R.P. Lapperre
Pagina 7 van 13Bestuurskern
Directie Internationaal
Datum
5 juli 2022
Bezwaarclausule
Voor nadere informatie over dit besluit kunt u terecht bij de hierboven genoemde
contactpersoon. Op grond van de Algemene wet bestuursrecht kunnen belanghebbenden een
bezwaarschrift indienen tegen dit besluit binnen zes weken na de dag waarop dit is
bekendgemaakt. Het bezwaarschrift moet worden gericht aan de Staatssecretaris van
Infrastructuur en Waterstaat, ter attentie van Hoofddirectie Bestuurlijke en Juridische Zaken,
afdeling Algemeen Bestuurlijk-Juridische Zaken, postbus 20901, 2500 EX Den Haag.
Het bezwaarschrift dient te zijn ondertekend en ten minste te bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaarschrift zich richt (datum en
nummer of kenmerk);
d. een opgave van de redenen waarom men zich met het besluit niet kan verenigen;
e. zo mogelijk een afschrift van het besluit waartegen het bezwaarschrift zich richt.
Het niet voldoen aan deze eisen kan leiden tot niet-ontvankelijkheid van het bezwaarschrift.
Een bezwaarschrift kan uitsluitend per gewone post en niet per e-mail worden ingediend.
Machtigt u iemand om namens u bezwaar te maken? Stuur dan ook een kopie van de
machtiging mee. Bij indiening van een bezwaarschrift namens een rechtspersoon, dient u
documenten mee te sturen (origineel uittreksel uit het handelsregister en/of een kopie van
de statuten van de rechtspersoon) waaruit blijkt dat u bevoegd bent namens de
rechtspersoon op te treden.
Pagina 8 van 13Bijlage 1: relevante wetsartikelen uit de Woo
Artikel 2.1 Begripsbepalingen
In deze wet en de daarop berustende bepalingen wordt verstaan onder:
document: een door een orgaan, persoon of college als bedoeld in artikel 2.2, eerste lid,
opgemaakt of ontvangen schriftelijk stuk of ander geheel van vastgelegde gegevens dat naar
zijn aard verband houdt met de publieke taak van dat orgaan, die persoon of dat college;
milieu-informatie: hetgeen daaronder wordt verstaan in artikel 19.1a van de Wet milieubeheer;
Onze Minister: Onze Minister van Binnenlandse Zaken en Koninkrijksrelaties;
publieke informatie: informatie neergelegd in documenten die berusten bij een orgaan, persoon
of college als bedoeld in artikel 2.2, eerste lid, of informatie die krachtens artikel 2.3 door een
bestuursorgaan kan worden gevorderd.
Artikel 4.1 Verzoek
1. Eenieder kan een verzoek om publieke informatie richten tot een bestuursorgaan of een
onder verantwoordelijkheid van een bestuursorgaan werkzame instelling, dienst of bedrijf. In
het laatste geval beslist het verantwoordelijke bestuursorgaan op het verzoek.
2. Een verzoek kan mondeling of schriftelijk worden ingediend en kan elektronisch worden
verzonden op de door het bestuursorgaan aangegeven wijze.
3. De verzoeker behoeft bij zijn verzoek geen belang te stellen.
4. De verzoeker vermeldt bij zijn verzoek de aangelegenheid of het daarop betrekking
hebbende document, waarover hij informatie wenst te ontvangen.
5. Indien een verzoek te algemeen geformuleerd is, verzoekt het bestuursorgaan binnen twee
weken na ontvangst van het verzoek de verzoeker om het verzoek te preciseren en is het de
verzoeker daarbij behulpzaam.
6. Het bestuursorgaan kan besluiten een verzoek niet te behandelen, indien de verzoeker niet
meewerkt aan een verzoek tot precisering als bedoeld het vijfde lid. In afwijking van artikel
4:5, vierde lid, van de Algemene wet bestuursrecht wordt het besluit om het verzoek niet te
behandelen aan de verzoeker bekendgemaakt binnen twee weken nadat het verzoek is
gepreciseerd of nadat de daarvoor gestelde termijn ongebruikt is verstreken.
7. Een verzoek om informatie wordt ingewilligd met inachtneming van het bepaalde in
hoofdstuk 5.
Artikel 5.1 Uitzonderingen
1. Het openbaar maken van informatie ingevolge deze wet blijft achterwege voor zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft die door natuurlijke personen of rechtspersonen
vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf 3.1 onderscheidenlijk paragraaf
3.2 van de Uitvoeringswet Algemene verordening gegevensbescherming, tenzij de betrokkene
uitdrukkelijk toestemming heeft gegeven voor de openbaarmaking van deze persoonsgegevens
of deze persoonsgegevens kennelijk door de betrokkene openbaar zijn gemaakt;
e. nummers betreft die dienen ter identificatie van personen die bij wet of algemene maatregel
van bestuur zijn voorgeschreven als bedoeld in artikel 46 van de Uitvoeringswet
Algemene verordening gegevensbescherming, tenzij de verstrekking kennelijk geen inbreuk op
de levenssfeer maakt.
2. Het openbaar maken van informatie blijft eveneens achterwege voor zover het belang
daarvan niet opweegt tegen de volgende belangen:
a. de betrekkingen van Nederland met andere landen en staten en met internationale
organisaties;
b. de economische of financiële belangen van de Staat, andere publiekrechtelijke lichamen of
bestuursorganen, in geval van milieu-informatie slechts voor zover de informatie betrekking
heeft op handelingen met een vertrouwelijk karakter;
c. de opsporing en vervolging van strafbare feiten;
d. de inspectie, controle en toezicht door bestuursorganen;
e. de eerbiediging van de persoonlijke levenssfeer;
f. de bescherming van andere dan in het eerste lid, onderdeel c, genoemde
concurrentiegevoelige bedrijfs- en fabricagegegevens;
Pagina 9 van 13g. de bescherming van het milieu waarop deze informatie betrekking heeft;
h. de beveiliging van personen en bedrijven en het voorkomen van sabotage;
i. het goed functioneren van de Staat, andere publiekrechtelijke lichamen of bestuursorganen.
3. Indien een verzoek tot openbaarmaking op een van de in het tweede lid genoemde gronden
wordt afgewezen, bevat het besluit hiervoor een uitdrukkelijke motivering.
4. Openbaarmaking kan tijdelijk achterwege blijven, indien het belang van de geadresseerde
van de informatie om als eerste kennis te nemen van de informatie dit kennelijk vereist. Het
bestuursorgaan doet mededeling aan de verzoeker van de termijn waarbinnen de
openbaarmaking alsnog zal geschieden.
5. In uitzonderlijke gevallen kan openbaarmaking van andere informatie dan milieuinformatie
voorts achterwege blijven indien openbaarmaking onevenredige benadeling toebrengt aan een
ander belang dan genoemd in het eerste of tweede lid en het algemeen belang van
openbaarheid niet tegen deze benadeling opweegt. Het bestuursorgaan baseert een beslissing
tot achterwege laten van de openbaarmaking van enige informatie op deze grond ten aanzien
van dezelfde informatie niet tevens op een van de in het eerste of tweede lid genoemde
gronden.
6. Het openbaar maken van informatie blijft in afwijking van het eerste lid, onderdeel c, in geval
van milieu-informatie eveneens achterwege voor zover daardoor het in het eerste lid, onderdeel
c, genoemde belang ernstig geschaad wordt en het algemeen belang van openbaarheid van
informatie niet opweegt tegen deze schade.
7. Het eerste en tweede lid zijn niet van toepassing op milieu-informatie die betrekking heeft op
emissies in het milieu.
Artikel 5.2 Persoonlijke beleidsopvattingen
1. In geval van een verzoek om informatie uit documenten, opgesteld ten behoeve van intern
beraad, wordt geen informatie verstrekt over daarin opgenomen persoonlijke
beleidsopvattingen. Onder persoonlijke beleidsopvattingen worden verstaan ambtelijke
adviezen, visies, standpunten en overwegingen ten behoeve van intern beraad, niet zijnde
feiten, prognoses, beleidsalternatieven, de gevolgen van een bepaald beleidsalternatief of
andere onderdelen met een overwegend objectief karakter.
2. Het bestuursorgaan kan over persoonlijke beleidsopvattingen met het oog op een goede en
democratische bestuursvoering informatie verstrekken in niet tot personen herleidbare vorm.
Indien degene die deze opvattingen heeft geuit of zich erachter heeft gesteld, daarmee heeft
ingestemd, kan de informatie in tot personen herleidbare vorm worden verstrekt.
3. Onverminderd het eerste en tweede lid wordt uit documenten opgesteld ten behoeve van
formele bestuurlijke besluitvorming door een minister, een commissaris van de Koning,
Gedeputeerde Staten, een gedeputeerde, het college van burgemeester en wethouders, een
burgemeester en een wethouder, informatie verstrekt over persoonlijke beleidsopvattingen in
niet tot personen herleidbare vorm, tenzij het kunnen voeren van intern beraad onevenredig
wordt geschaad.
4. In afwijking van het eerste lid wordt bij milieu-informatie het belang van de bescherming van
de persoonlijke beleidsopvattingen afgewogen tegen het belang van openbaarmaking.
Informatie over persoonlijke beleidsopvattingen kan worden verstrekt in niet tot personen
herleidbare vorm. Indien degene die deze opvattingen heeft geuit of zich erachter heeft gesteld,
daarmee heeft ingestemd, kan de informatie in tot personen herleidbare vorm worden
verstrekt.
Pagina 10 van 13Bijlage 2: Transponeringstabel Wob-Woo
Uitzonderingsgrond Uitzonderingsgrond in Eventuele verschillen
in de Wet de Wet open overheid
openbaarheid van (artikel/code)
bestuur
(artikel/code)
1. Eenheid van de Kroon Eenheid van de Kroon Geen inhoudelijk verschil
(10.1.a) (5.1.1.a)
2. Veiligheid van de Staat Veiligheid van de Staat Geen inhoudelijk verschil
(10.1.b) (5.1.1.b)
3. Vertrouwelijk verstrekte Vertrouwelijk verstrekte Geen inhoudelijk verschil
bedrijfs- en bedrijfs- en
fabricagegegevens fabricagegegevens
(uitgezonderd milieu- (uitgezonderd milieu-
informatie) (10.1.c) informatie) (5.1.1.c)
4. Bijzondere 1. Bijzondere De Woo maakt anders dan de
persoonsgegevens persoonsgegevens Wob een onderscheid tussen de
(10.1.d) (5.1.1.d) bijzondere persoonsgegevens
2. Nationale en nationale
identificatienummers identificatienummers.
(5.1.1.e)
5. Internationale Internationale Geen inhoudelijk verschil
betrekkingen (10.2.a) betrekkingen (5.1.2.a)
6. I. Economische of Economische of financiële Geen inhoudelijk verschil al
financiële belangen van belangen van de staat vervangt één
de staat (10.2.b) (5.1.2.b) uitzonderingsgrond in de Woo
II. Economische of twee uitzonderingsgronden in
financiële belangen van de Wob.
de Staat met een
vertrouwelijk karakter
(milieu-informatie)
(10.5)
7. Opsporing en Opsporing en vervolging Geen inhoudelijk verschil
vervolging van van strafbare feiten
strafbare feiten (10.2.c) (5.1.2.c)
8. Inspectie, controle en Inspectie, controle en Geen inhoudelijk verschil
toezicht door toezicht door
bestuursorganen bestuursorganen (5.1.2.d)
(10.2.d)
9. Eerbiediging van de Eerbiediging van de Geen inhoudelijk verschil
persoonlijke levenssfeer persoonlijke levenssfeer
(10.2.e) (5.1.2.e)
10. Belang van de Belang van de Geen inhoudelijk verschil (al
geadresseerde om als geadresseerde om als betreft het niet langer een
eerste kennis te kunnen eerste kennis te kunnen uitzonderingsgrond, maar gaat
nemen (10.2.f) nemen (5.1.4) het om een procesmatige
bepaling)
11. Het voorkomen van 1. Bescherming van Het voorkomen van
onevenredige andere dan vertrouwelijk onevenredige bevoordeling of
bevoordeling of aan de overheid verstrekte benadeling kan onder de Wob
benadeling (10.2.g) concurrentiegevoelige voor diverse situaties als
bedrijfs- en uitzonderingsgrond gelden. In
Pagina 11 van 13fabricagegegevens de Woo komen voor vier
(5.1.2.f) situaties afzonderlijke
2. De bescherming van het (specifieke)
milieu waarop deze uitzonderingsgronden.
informatie betrekking heeft
(uitgezonderd milieu-
informatie) (5.1.2.g)
3. De beveiliging van
personen of bedrijven en
het voorkomen van
sabotage (uitgezonderd
milieu-informatie)
(5.1.2.h)
4. Het goed functioneren
van de staat (…) of
bestuursorganen (5.1.2.i)
12. Het voorkomen van Het voorkomen van Anders dan onder de Wob kan
onevenredige onevenredige bevoordeling onder de Woo alleen in
bevoordeling of of benadeling (5.1.5) uitzonderlijke gevallen nog een
benadeling beroep op deze
(uitgezonderd milieu- uitzonderingsgrond worden
informatie) (10.2.g) gedaan. Tevens kan deze
uitzonderingsgrond niet naast
een andere uitzonderingsgrond
(aanvullend) worden toegepast.
13. De bescherming van De bescherming van het Geen inhoudelijk verschil
het milieu waarop de milieu waarop de
informatie betrekking informatie betrekking heeft
heeft (10.7.a) (5.1.2.g)
14. De beveiliging van De beveiliging van Geen inhoudelijk verschil
personen of bedrijven personen of bedrijven en
en het voorkomen van het voorkomen van
sabotage (milieu- sabotage (milieu-
informatie) (10.7.b) informatie) (5.1.2.h)
15. Niet verstrekken van 1. Is er sprake van Anders dan onder de Wob
persoonlijke persoonlijke worden persoonlijke
beleidsopvattingen beleidsopvattingen in beleidsopvattingen onder de
(11.1) documenten opgesteld Woo vaker openbaar.
voor formele bestuurlijke Uitgangspunt is dat dit in ieder
besluitvorming? geval aan de orde is als het
Verstrekken, tenzij het gaat om persoonlijke
voeren van intern beraad beleidsopvattingen in
onevenredig wordt documenten opgesteld voor
geschaad (5.2.3) formele bestuurlijke
2. Wel verstrekken besluitvorming.
persoonlijke
beleidsopvatting in het
kader van goed en
democratisch bestuur
(5.2.2)
3. Niet verstrekken van
persoonlijke
beleidsopvattingen (5.2.1)
Pagina 12 van 1316. Wel verstrekken Wel verstrekken Geen inhoudelijk verschil
persoonlijke persoonlijke
beleidsopvatting in het beleidsopvatting in het
kader van goed en kader van goed en
democratisch bestuur democratisch bestuur
(11.2) (5.2.2)
17. Informatie ouder dan vijf Als de documenten ouder zijn
jaar (5.3) dan vijf jaar zal tijdens de
beoordeling bij een beroep op
een uitzonderingsgrond extra
gemotiveerd worden waarom
het bedoelde belang zwaarder
weegt dan het algemeen
belang van openbaarheid. Zoals
in § 6.2 al naar voren kwam is
bij de kerndepartementen al
geanticipeerd op deze
wijziging. Er wordt dan ook niet
verwacht dat dit een (veel)
voorkomend aandachtspunt zal
zijn.
Pagina 13 van 13