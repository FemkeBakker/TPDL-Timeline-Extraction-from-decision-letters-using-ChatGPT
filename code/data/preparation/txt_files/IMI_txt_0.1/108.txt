File id: 108 File title: besluit-wob-steun-sint-maarten.pdf.
Ministerie van Binnenlandse Zaken en
Koninkrijksrelaties
www.rijksoverheid.nl
www.facebook.com/minbzk
www.twitter.com/minbzk
www.linkedin.com/company/
ministerie-van-bzk
Kenmerk
2022-0000129414
Uw kenmerk
0 5 APR 2022
Datum
Betreft Aanvullend besluit op uw Wob-verzoek
Bij brief van 18 maart 2021 heeft u bij mijn ministerie een verzoek ingediend als
bedoeld in artikel 3, eerste lid, van de Wet openbaarheid van bestuur (hierna:
Wob). Bij brief van 23 maart 2021 heb ik de ontvangst van uw verzoek bevestigd.
Uw verzoek heeft betrekking op financiële steun van Nederland aan Sint-Maarten
gedurende de Covid-19 pandemie.
Deze brief bevat een aanvullend besluit op uw verzoek.
Procesverloop en contact
Uw Wob-verzoek van 18 maart 2021 was algemeen en omvangrijk. Daarom heeft
u van een medewerker op 13 april 2021 een brief ontvangen om uw Wob-verzoek
nader te preciseren. Tevens staat in deze brief een verdagingstermijn van vier
weken tot en met 22 mei 2021. Op 22 april 2021 heeft u op dit
preciseringsverzoek gereageerd, zonder een nadere precisering aan te geven. Op
19 mei 2021 is aan u een brief gestuurd, met het verzoek om telefonisch contact,
zodat u uw verzoek kon verduidelijken. Hieraan was een antwoordtermijn tot en
met 4 juni 2021 verbonden. Op 25 mei 2021 heeft u een brief gestuurd, met een
gepreciseerd Wob-verzoek aangaande Sint Maarten. U vraagt de volgende
documentatie.
• Alle notities Nederlandse overheid en de St Maartense overheid i.v.m. met
opgelegde maatregelen.
• Alle maatregelen die de St. Maartense overheid is opgelegd, zodat de St.
Maartense overheid financiële steun kan krijgen van de Nederlandse regering voor
covid-19/dan wel covid-19 periode (vanaf maart 2020 t/m heden).
• De info landspakketten.
Op 1 oktober 2021 heeft u een beslissing ontvangen op uw Wob-verzoek en zijn
26 documenten (gedeeltelijk) openbaar gemaakt.
Wettelijk kader
Uw verzoek valt onder de reikwijdte van de Wob. Voor de relevante Wob-artikelen
verwijs ik u naar bijlage 1.
Pagina 1 van 12Datum
Kenmerk
2022-0000129414
Inventarisatie
Na verzending en publicatie van het besluit op uw Wob-verzoek zijn er nog 25
documenten aangetroffen die onder uw verzoek vallen. Deze documenten zijn
opgenomen in een inventarislijst, die als bijlage 2 bij dit besluit is gevoegd.
Zienswijzen
Bij de geïnventariseerde documenten zijn diverse derde belanghebbenden
betrokken. De derde belanghebbenden zijn in de gelegenheid gesteld hun
zienswijze te geven op de voorgenomen openbaarmaking. De zienswijze van de
derde belanghebbenden heb ik in mijn belangenafweging meegenomen.
Aanvullend besluit
Op 1 oktober 2021 is op uw verzoek besloten en zijn 26 documenten (deels)
openbaar gemaakt. Na verzending van dit besluit is gebleken dat er nog 25
documenten (deels) onder uw verzoek vallen. Naar aanleiding hiervan heb ik
besloten 19 van deze 25 documenten (deels) openbaar te maken met
inachtneming van de uitzonderingen die zijn opgenomen in artikel 10, tweede lid,
aanhef onder a, e en g Wob. De documenten met de nummers 2, 4, 5, 6 en 18
maak ik in zijn geheel niet openbaar. Voor de motivering verwijs ik naar
onderstaande overwegingen.
Overwegingen
Algemene overweging; openbaarheid t.a.v. eenieder
Allereerst wil ik u wijzen op het volgende. Ingevolge artikel 3, vijfde lid, van de
Wob, wordt een verzoek om informatie ingewilligd met inachtneming van het
bepaalde in de artikelen 10 en 11.
Het recht op openbaarmaking op grond van de Wob dient uitsluitend het publieke
belang van een goede en democratische bestuursvoering. Het komt iedere burger
in gelijke mate toe. Daarom kan ten aanzien van de openbaarheid geen
onderscheid worden gemaakt naar gelang de persoon of de bedoeling of belangen
van de verzoeker. Bij de te verrichten belangenafweging worden dan ook
betrokken het algemene belang bij openbaarmaking van de gevraagde informatie
en de door de weigeringsgronden te beschermen belangen, maar niet het
specifieke belang van de verzoeker.
Evenmin kent de Wob een beperkte vorm van openbaarmaking. Dit betekent dat
openbaarmaking van de gevraagde documenten uitsluitend aan u op grond van
de Wob niet mogelijk is. Indien ik aan u de betreffende documenten verstrek,
moet ik deze ook aan anderen geven indien zij daarom verzoeken. In dat licht
vindt de onderstaande belangenafweging dan ook plaats.
De betrekkingen van Nederland met andere staten en met internationale
organisaties;
Op grond van artikel 10, tweede lid, aanhef en onder a, van de Wob blijft
verstrekking van informatie achterwege voor zover het belang daarvan niet
opweegt tegen het belang van de betrekkingen van Nederland met andere staten
en met internationale organisaties. Bij de documenten met nummer 5 en 6 is het
belang van de betrekkingen van Nederland met Sint-Maarten in het geding. Dit
Pagina 2 van 12Datum
Kenmerk
2022-0000129414
belang en het daarmee samenhangende vertrouwen zouden kunnen worden
geschaad indien de bedoelde informatie openbaar wordt gemaakt. Ik ben van
oordeel dat dit belang zwaarder moet wegen dan het belang van openbaarheid
omdat ik voorzie dat het onderhouden van betrekkingen of het voeren van
bilateraal overleg met deze landen moeizamer zal verlopen.
Bij de documenten met nummer 2 en 18 gaat het om een document dat
afkomstig is van het International Monetary Fund (IMF) respectievelijk de World
Bank. Hierbij is het belang van de betrekkingen van Nederland met deze
internationale organisaties in het geding. Dit belang zou kunnen worden geschaad
indien de bedoelde informatie openbaar wordt gemaakt. Ik ben van oordeel dat
dit belang zwaarder moet wegen dan het belang van openbaarheid omdat ik
voorzie dat deze organisaties in de toekomst minder geneigd zouden zijn tot het
verstrekken van gegevens. Bovendien zijn deze documenten vertrouwelijk
verstrekt. Ik heb daarom besloten de desbetreffende informatie niet openbaar te
maken.
De eerbiediging van de persoonlijke levenssfeer
Op grond van artikel 10, tweede lid, aanhef en onder e, van de Wob blijft
verstrekking van informatie achterwege voor zover het belang daarvan niet
opweegt tegen het belang dat de persoonlijke levenssfeer wordt geëerbiedigd.
In diverse documenten staan persoonsgegevens. Dit betreft gegevens die
herleidbaar zijn tot een persoon, zoals onder meer namen, e-mailadressen,
functienamen en telefoonnummers. In het kader van goed werkgeverschap ben ik
van oordeel dat ten aanzien van deze gegevens het belang dat de persoonlijke
levenssfeer wordt geëerbiedigd, zwaarder moet wegen dan het belang van
openbaarheid. Dit ter bescherming van de persoonlijke levenssfeer van de
betrokken ambtenaar. Daarbij is van belang dat het hier niet gaat om het
opgeven van een naam aan een individuele burger die met een ambtenaar in
contact treedt, maar om openbaarmaking van de naam in de zin van de Wob.
Bij de informatie die in de documenten in dit geval in het geding zijn, weegt naar
mijn oordeel de persoonlijke levenssfeer van de betrokken personen zwaarder
dan het algemene, publieke belang van openbaarheid van deze
persoonsinformatie. Ik maak deze informatie dan ook niet openbaar.
Het voorkomen van onevenredige bevoordeling of benadeling
Op grond van artikel 10, tweede lid, aanhef en onder g, van de Wob blijft
verstrekking van informatie achterwege voor zover het belang daarvan niet
opweegt tegen het belang van het voorkomen van onevenredige bevoordeling of
benadeling van bij de aangelegenheid betrokken natuurlijke personen of
rechtspersonen, dan wel van derden. Openbaarmaking van (bepaalde passages
uit) uit document met nummer 2 zou naar mijn oordeel leiden tot onevenredige
benadeling van het land waar deze informatie betrekking op heeft. Bovendien zijn
de standpunten uit document 2 geen officieel standpunt van de organisatie IMF,
hetgeen tot reputatieschade kan leiden. Ik heb daarom besloten de
desbetreffende informatie niet openbaar te maken. Ik ben derhalve van oordeel
dat dit belang zwaarder moet wegen dan het belang van openbaarheid.
Pagina 3 van 12Datum
Kenmerk
2022-0000129414
Eenheid regeringsbeleid
Daarnaast besluit ik op de weigeringsgrond uit artikel 10, aanhef en tweede lid,
onder g, Wob om documenten over beleidsonderwerpen ten behoeve van overleg
en afstemming tussen bewindspersonen niet openbaar te maken. Voor de
informatie opgenomen in de documenten 5 en 6 geldt dat openbaarmaking van de
gevraagde informatie ertoe zou kunnen leiden dat het vertrouwen en de
verstandhouding tussen deelnemende partijen, kabinet en specifieke
bewindspersonen onder druk komt te staan en daarmee de eenheid van
regeringsbeleid zoals bedoeld in artikel 45, derde lid, van de Grondwet aantast.
Het gaat in deze documenten om opvattingen van aan de Rijksministerraad
deelnemende partijen. Het belang van openbaarmaking weegt naar mijn oordeel
niet op tegen het voorkomen van deze voor betrokkenen onevenredig nadelige
gevolgen. De openbaarmaking van de documenten met nummers 5 en 6
documenten weiger ik daarom op grond van artikel 10, tweede lid, aanhef en
onder g, Wob. Voor deze afweging vind ik onder meer steun in de rechtspraak
van de bestuursrechter over stukken opgesteld ten behoeve van het MH-17
onderzoek (ABRvS 25 oktober 2017, ECLI:NL:RVS:2017:2883).
Buiten de reikwijdte
Het document met nummer 4 valt buiten de reikwijdte van het verzoek en wordt
daarom niet openbaar gemaakt.
Wijze van openbaarmaking
De stukken die met dit besluit voor een ieder openbaar worden, zu►len op
www.rijksoverheid.nl worden geplaatst.
Ik vertrouw erop u hiermee voldoende te hebben geïnformeerd.
Hoogachtend,
De minister van Binnenlandse Zaken en Koninkrijksrelaties,
namens deze,,
geeretaris-generaal
Bezwaarclausule
Tegen dit besluit kunt u binnen zes weken na de dag waarop dit is bekend gemaakt een
bezwaarschrift indienen, gericht aan de staatssecretaris van Binnenlandse Zaken en
Koninkrijksrelaties, t.a.v. afdeling Constitutionele Zaken en Wetgeving (CZW), Postbus
20011, 2500 EA Den Haag. Het bezwaarschrift moet zijn ondertekend, voorzien zijn van een
datum alsmede de naam en het adres van de indiener en dient vergezeld te gaan van de
Pagina 4 van 12Datum
Kenmerk
2022-0000129414
gronden waarop het bezwaar berust en, zo mogelijk, een afschrift van het besluit waartegen
het bezwaar is gericht.
Pagina 5 van 12Datum
Kenmerk
2022-0000129414
Bijlage 1 — Relevante artikelen uit de Wob
Artikel 1
In deze wet en de daarop berustende bepalingen wordt verstaan onder:
a. document: een bij een bestuursorgaan berustend schriftelijk stuk of
ander materiaal dat gegevens bevat;
b. bestuurlijke aangelegenheid: een aangelegenheid die betrekking heeft op
beleid van een bestuursorgaan, daaronder begrepen de voorbereiding en
de uitvoering ervan;
c. intern beraad: het beraad over een bestuurlijke aangelegenheid binnen
een bestuursorgaan, dan wel binnen een kring van bestuursorganen in
het kader van de gezamenlijke verantwoordelijkheid voor een
bestuurlijke aangelegenheid;
d. niet-ambtelijke adviescommissie: een van overheidswege ingestelde
instantie, met als taak het adviseren van een of meer bestuursorganen
en waarvan geen ambtenaren lid zijn, die het bestuursorgaan waaronder
zij ressorteren adviseren over de onderwerpen die aan de instantie zijn
voorgelegd. Ambtenaren, die secretaris of adviserend lid zijn van een
adviesinstantie, worden voor de toepassing van deze bepaling niet als
leden daarvan beschouwd;
e. ambtelijke of gemengd samengestelde adviescommissie: een instantie,
met als taak het adviseren van één of meer bestuursorganen, die geheel
of gedeeltelijk is samengesteld uit ambtenaren, tot wier functie behoort
het adviseren van het bestuursorgaan waaronder zij ressorteren over de
onderwerpen die aan de instantie zijn voorgelegd;
f. persoonlijke beleidsopvatting: een opvatting, voorstel, aanbeveling of
conclusie van een of meer personen over een bestuurlijke
aangelegenheid en de daartoe door hen aangevoerde argumenten;
g. milieu-informatie: hetgeen daaronder wordt verstaan in artikel 19.1a van
de Wet milieubeheer;
h. hergebruik: het gebruik van informatie die openbaar is op grond van
deze of een andere wet en die is neergelegd in documenten berustend bij
een overheidsorgaan, voor andere doeleinden dan het oorspronkelijke
doel binnen de publieke taak waarvoor de informatie is geproduceerd;
i. overheidsorgaan:
1°. een orgaan van een rechtspersoon die krachtens publiekrecht is
ingesteld, of
2°. een ander persoon of college, met enig openbaar gezag bekleed.
Artikel 3
1. Eenieder kan een verzoek om informatie neergelegd in documenten over een
bestuurlijke aangelegenheid richten tot een bestuursorgaan of een onder
verantwoordelijkheid van een bestuursorgaan werkzame instelling, dienst of
bedrijf.
2. De verzoeker vermeldt bij zijn verzoek de bestuurlijke aangelegenheid of het
daarop betrekking hebbend document, waarover hij informatie wenst te
ontvangen.
Pagina 6 van 12Datum
Kenmerk
2022-0000129414
3. De verzoeker behoeft bij zijn verzoek geen belang te stellen.
4. Indien een verzoek te algemeen geformuleerd is, verzoekt het bestuursorgaan
de verzoeker zo spoedig mogelijk om zijn verzoek te preciseren en is het hem
daarbij behulpzaam.
5. Een verzoek om informatie wordt ingewilligd met inachtneming van het
bepaalde in de artikelen 10 en 11.
Artikel 6
1. Het bestuursorgaan beslist op het verzoek om informatie zo spoedig mogelijk,
doch uiterlijk binnen vier weken gerekend vanaf de dag na die waarop het
verzoek is ontvangen.
2. Het bestuursorgaan kan de beslissing voor ten hoogste vier weken verdagen.
Van de verdaging wordt voor de afloop van de eerste termijn schriftelijk
gemotiveerd mededeling gedaan aan de verzoeker.
3. Onverminderd artikel 4:15 van de Algemene wet bestuursrecht wordt de
termijn voor het geven van een beschikking opgeschort gerekend vanaf de
dag na die waarop het bestuursorgaan de verzoeker meedeelt dat toepassing
is gegeven aan artikel 4:8 van de Algemene wet bestuursrecht, tot de dag
waarop door de belanghebbende of belanghebbenden een zienswijze naar
voren is gebracht of de daarvoor gestelde termijn ongebruikt is verstreken.
4. Indien de opschorting, bedoeld in het derde lid, eindigt, doet het
bestuursorgaan daarvan zo spoedig mogelijk mededeling aan de verzoeker,
onder vermelding van de termijn binnen welke de beschikking alsnog moet
worden gegeven.
5. Indien het bestuursorgaan heeft besloten informatie te verstrekken, wordt de
informatie verstrekt tegelijk met de bekendmaking van het besluit, tenzij naar
verwachting een belanghebbende bezwaar daar tegen heeft, in welk geval de
informatie niet eerder wordt verstrekt dan twee weken nadat de beslissing is
bekendgemaakt.
6. Voor zover het verzoek betrekking heeft op het verstrekken van milieu-
informatie:
a. bedraagt de uiterste beslistermijn in afwijking van het eerste lid twee
weken indien het bestuursorgaan voornemens is de milieu-informatie te
verstrekken terwijl naar verwachting een belanghebbende daar bezwaar
tegen heeft;
b. kan de beslissing slechts worden verdaagd op grond van het tweede lid,
indien de omvang of de gecompliceerdheid van de milieu-informatie een
verlenging rechtvaardigt;
c. zijn het derde en vierde lid niet van toepassing.
Artikel 10
1. Het verstrekken van informatie ingevolge deze wet blijft achterwege voor
zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft, die door natuurlijke personen of
rechtspersonen vertrouwelijk aan de overheid zijn meegedeeld;
Pagina 7 van 12Datum
Kenmerk
2022-0000129414
d. persoonsgegevens betreft als bedoeld in paragraaf 2 van hoofdstuk 2
van de Wet bescherming persoonsgegevens, tenzij de verstrekking
kennelijk geen inbreuk op de persoonlijke levenssfeer maakt.
2. Het verstrekken van informatie ingevolge deze wet blijft eveneens achterwege
voor zover het belang daarvan niet opweegt tegen de volgende belangen:
a. de betrekkingen van Nederland met andere staten en met internationale
organisaties;
b. de economische of financiële belangen van de Staat, de andere
publiekrechtelijke lichamen of de in artikel la, onder c en d, bedoelde
bestuursorganen;
c. de opsporing en vervolging van strafbare feiten;
d. inspectie, controle en toezicht door bestuursorganen;
e. de eerbiediging van de persoonlijke levenssfeer;
f. het belang, dat de geadresseerde erbij heeft als eerste kennis te kunnen
nemen van de informatie;
g. het voorkomen van onevenredige bevoordeling of benadeling van bij de
aangelegenheid betrokken natuurlijke personen of rechtspersonen dan
wel van derden.
3. Het tweede lid, aanhef en onder e, is niet van toepassing voorzover de
betrokken persoon heeft ingestemd met openbaarmaking.
4. Het eerste lid, aanhef en onder c en d, het tweede lid, aanhef en onder e, en
het zevende lid, aanhef en onder a, zijn niet van toepassing voorzover het
milieu-informatie betreft die betrekking heeft op emissies in het milieu. Voorts
blijft in afwijking van het eerste lid, aanhef en onder c, het verstrekken van
milieu-informatie uitsluitend achterwege voorzover het belang van
openbaarmaking niet opweegt tegen het daar genoemde belang.
5. Het tweede lid, aanhef en onder b, is van toepassing op het verstrekken van
milieu-informatie voor zover deze handelingen betreft met een vertrouwelijk
karakter.
6. Het tweede lid, aanhef en onder g, is niet van toepassing op het verstrekken
van milieu-informatie.
7. Het verstrekken van milieu-informatie ingevolge deze wet blijft eveneens
achterwege voorzover het belang daarvan niet opweegt tegen de volgende
belangen:
a. de bescherming van het milieu waarop deze informatie betrekking heeft;
b. de beveiliging van bedrijven en het voorkomen van sabotage.
8. Voorzover het vierde lid, eerste volzin, niet van toepassing is, wordt bij het
toepassen van het eerste, tweede en zevende lid op milieu-informatie in
aanmerking genomen of deze informatie betrekking heeft op emissies in het
milieu.
Artikel 11
1. In geval van een verzoek om informatie uit documenten, opgesteld ten
behoeve van intern beraad, wordt geen informatie verstrekt over daarin
opgenomen persoonlijke beleidsopvattingen.
2. Over persoonlijke beleidsopvattingen kan met het oog op een goede en
democratische bestuursvoering informatie worden verstrekt in niet tot
personen herleidbare vorm. Indien degene die deze opvattingen heeft geuit of
Pagina 8 van 12Datum
Kenmerk
2022-0000129414
zich erachter heeft gesteld, daarmee heeft ingestemd, kan de informatie in tot
personen herleidbare vorm worden verstrekt.
3. Met betrekking tot adviezen van een ambtelijke of gemengd samengestelde
adviescommissie kan het verstrekken van informatie over de daarin
opgenomen persoonlijke beleidsopvattingen plaatsvinden, indien het
voornemen daartoe door het bestuursorgaan dat het rechtstreeks aangaat
aan de leden van de adviescommissie voor de aanvang van hun
werkzaamheden kenbaar is gemaakt.
4. In afwijking van het eerste lid wordt bij milieu-informatie het belang van de
bescherming van de persoonlijke beleidsopvattingen afgewogen tegen het
belang van openbaarmaking. Informatie over persoonlijke beleidsopvattingen
kan worden verstrekt in niet tot personen herleidbare vorm. Het tweede lid,
tweede volzin, is van overeenkomstige toepassingen.
Pagina 9 van 12Datum
Kenmerk
2022-0000129414
Bijlage 2 - inventarislijst
Nr Document Beoordeling Wob Afzender Ontvanger
1. Brief: Impact covid-19 Deels 10.2.e Centrale bank MFin Curacao
op Monetaire Unie - openbaar Curacao en Sint- en MFin Sint-
17 maart 2020 Maarten Maarten
2. Brief: Impact Covid- Niet openbaar 10.2.a IMF Centrale
19 Curaao en Sint- 10.2.g bank Curacao
Maarten - 6 april MFin Curacao
2020 MFin Sint-
Maarten
3. Brief: Response to Deels 10.2.e MP Sint- Maarten Stas BZK
conditions by the Openbaar
kingdom council of
ministers - 20 mei
2020
4. Brief: Advies Niet openbaar Buiten College financieel MP Nederland
voorwaarden reikwijdte toezicht Aruba
liquiditeitssteun - 24
juni 2020
5. Brief: kopie van brief Niet openbaar 10.2.a GevMin Sint- Stas BZK
inzake aanhouding 10.2.e Maarten
agendapunt 1 RMR - 10.2.9
8 juli 2020
6. Brief: voorwaarden Niet openbaar 10.2.a College financieel MFin Sint-
tweede tranche 10.2.e toezicht Curaao Maarten
liquiditeitssteun - 15 10.2.g en Sint-Maarten
september 2020
7. Brief: Reactie op brief Deels 10.2.e MP Sint-Maarten Stas BZK
betreffende nader openbaar
overleg consensus
rijkswet - 6 november
2020
8. Brief: Akkoord Sint- Reeds 10.2.e Stas BZK MP Sint-
Maarten: nog te Openbaar. Maarten
zetten stappen - 13 Vindplaats:
december 2020 eerste
deelbesluit
docnummer 28
9. Brief: Akkoord Sint- Deels 10.2.e MP Sint-Maarten Stas BZK
Maarten - 15 Openbaar
december 2020
10. Brief: Verzoek van de Deels 10.2.e MP Sint-Maarten Stas BZK
RMR - 18 december Openbaar
2020
11. Brief: Reactie op uw Deels 10.2.e Stas BZK MP Sint-
brief - 18 december Openbaar Maarten
2020
12. Brief: Position of the Deels 10.2.e MP Sint-Maarten Stas BZK
Pagina 10 van 12Datum
Kenmerk
2022-0000129414
council of ministers of Openbaar
Sint-Maarten - 18
december 2020
13. Brief: Uw reactie Deels 10.2.e Stas BZK MP Sint-
kenmerk 11164B - 19 Openbaar Maarten
december 2020
14. Brief: Reaction to Deels 10.2.e MP Sint-Maarten Stas BZK
reference 2020- Openbaar
0000762125 - 21
december 2020
15. Brief: response to Deels 10.2.e MP Sint-Maarten BZK
letter: zorgen over de openbaar
corporate governance
PJIA - 14 januari
2021
16. Brief: Uitstel Reeds 10.2.e Stas BZK MP Sint-
landsverordeningen openbaar. Maarten
salariskorting Sint-
Vindplaats:
Maarten - 25 januari
eerste
2021
deelbesluit
docnummer 16
17. E-mail: St. Maarten Deels 10.2.e Schiphol Group BZK
reconstruction openbaar
expression of concern
- 1 februari 2021
18. Brief: Concerns recent Niet openbaar 10.2a World Bank MP Sint-
developments Sint- 10.2g Maarten
Maarten - 3 februari
2021
19. Brief: reactie op uw Deels 10.2.e Stas BZK MP Sint-
brieven inzake het openbaar Maarten
landspakket - 10
februari 2021
20. Brief: Corporate Deels 10.2.e BZK MP Sint-
governance PJIA - 8 openbaar Maarten
april 2021
21. Brief: PJIA Deels 10.2.e Schiphol Group BZK
governance concerns openbaar
- 9 april 2021
22. Brief: PJIA- notice of Deels 10.2.e Schiphol Group MP Sint-
termination - 6 mei openbaar Maarten en
2021 MFin Sint-
Maarten
23. Brief: vertraging van Deels 10.2.e MP Sint-Maarten MP Nederland
leenovereenkomst - 6 openbaar
mei 2021
24. Brief: Reactie op Openbaar; Stas BZK MP Sint-
afhandeling Vindplaats: Maarten
leenovereenkomst -
Reactie op
12 mei 2021
brief over
afhandeling
leenovereenko
Pagina 11 van 12Datum
Kenmerk
2022-0000129414
mst Sint
Maarten I Brief
1
Rijksoverheid.
nl
25. Brief: uitbetalen van Deels 10.2.e MP Sint-Maarten Stas BZK
verleende openbaar
liquiditeitssteun - 12
mei 2021
26. Brief: reactie op uw Deels 10.2.e MP Sint-Maarten Stas BZK
brief van 12 mei jl. - openbaar
16 mei 2021
27. Brief: zorgen Deels 10.2.e BZK MP Sint-
corporate governance openbaar Maarten
- datum
onbekend
Pagina 12 van 12