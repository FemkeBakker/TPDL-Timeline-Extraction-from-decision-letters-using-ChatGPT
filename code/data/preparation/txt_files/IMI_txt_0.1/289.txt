File id: 289 File title: deelbesluit2-op-wob-verzoek-over-Volksbank.pdf.
> Retouradres Postbus 20201 2500 EE Den Haag
Directie Juridische Zaken
Korte Voorhout 7
2511 CW Den Haag
Postbus 20201
2500 EE Den Haag
www.rijksoverheid.nl
Inlichtingen
wooverzoekendjz@minfin.nl
www.minfin.nl
Ons kenmerk
2022-0000129482
Bijlagen
3
Datum 14 juni 2022
Betreft Besluit op uw Woo-verzoek inzake de Volksbank
Geachte,
In uw brief van 15 oktober 2020, ontvangen op 16 oktober 2020, heeft u
met een beroep op de Wet openbaarheid van bestuur (hierna: Wob)
verzocht – kort samengevat - om kopieën, subsidiair inzage in, documenten en
communicatie bij dan wel onder het ministerie van Financiën betreffende de
Volksbank, berustend bij dan wel onder de NLFI. Uw verzoek heeft betrekking op
de periode van 1 januari 2020 tot en met 15 oktober 2020.
De ontvangst van uw verzoek heb ik u bevestigd per brief van 22 oktober 2020,
met kenmerk 2020-0000205306. In deze brief is tevens de beslistermijn met vier
weken verdaagd.
Op 2 november 2020 heeft met u een gesprek plaatsgevonden over de reikwijdte
van het Wob-verzoek. Tijdens dit gesprek heeft u aangegeven over drie
onderwerpen stukken te willen ontvangen, namelijk:
(1) De toekomstopties voor de Volksbank;
(2) De strategische heroriëntatie door de Volksbank; en
(3) De bestuurlijke problemen bij de Volksbank/NLFI.
De betrokken beleidsmedewerkers hebben naar aanleiding van dit gesprek
aangegeven dat (de reikwijdte van) het Wob-verzoek helder is.
Op 17 december 2020 heeft u mij per brief in gebreke gesteld en verzocht om
binnen twee weken een besluit te nemen. U heeft vervolgens een beroep niet
tijdig beslissen ingediend waarop de rechtbank op 12 maart 2021 heeft besloten
dat uw beroep gegrond is. Op 6 september 2021 heb ik een eerste deelbesluit
genomen op het door uw ingediende Wob-verzoek. Met onderhavig besluit wordt
op alle overige documenten die onder uw Wob-verzoek vallen besloten.
Op 5 januari 2022 heeft u nogmaals een beroep niet tijdig beslissen ingediend bij
de rechtbank Amsterdam. Bij uitspraak van 17 maart 2022 heb ik een termijn
gekregen van twee weken na de dag van verzending om alsnog op uw Wob-
verzoek te beslissen. Het is helaas niet gelukt om op tijd op uw Wob-verzoek te
beslissen. Hiervoor bied ik u mijn excuses aan.
Pagina 1 van 10Besluit
Directie Juridische Zaken
Ik besluit de door u gevraagde informatie gedeeltelijk openbaar te maken. Per
document is op de inventarislijst aangegeven welke uitzonderingsgronden zijn Ons kenmerk
toegepast. 2022-0000129482
Wettelijk kader
Op 1 mei 2022 is de Wet open overheid (Woo) inwerking getreden. De Woo
voorziet niet in overgangsrecht. Ik behandel uw verzoek daarom als een verzoek
op grond van de Woo. Omdat de beoordeling van de documenten was afgerond
voor de inwerkingtreding van de Woo, zijn de documenten derhalve gelakt op de
gronden van de Wob. De relevante artikelen uit de Woo kunt u vinden in bijlage A
bij deze brief.
Inventarisatie documenten
Op basis van uw verzoek zijn 415 documenten aangetroffen. Deze documenten
zijn opgenomen in een inventarislijst, zie hiertoe bijlage B. Om u behulpzaam te
zijn, heb ik in de inventarislijst zowel de toepasselijke Wob als Woo-gronden
opgenomen.
Diverse documenten zijn al openbaar. Voor de vindplaats daarvan verwijs ik naar
bijlage B.
Een aantal documenten bevat passages die over andere onderwerpen gaan dan
de hierboven genoemde onderwerpen van uw verzoek. Deze passages vallen
inhoudelijk niet binnen de reikwijdte van uw verzoek. Om die reden heb ik de
passages onleesbaar gemaakt onder vermelding van ‘buiten verzoek’.
Daarnaast bevat een aantal documenten passages die dubbel zijn. Deze passages
worden eenmalig verstrekt, voor het overige zijn deze passages onleesbaar
gemaakt onder vermelding van ‘dubbel’ met een verwijzing naar het
documentnummer.
Wanneer pagina’s geheel buiten het verzoek vallen of dubbel zijn, worden deze
geheel uit de set met documenten gehaald. Wanneer dit het geval is, is dit
eveneens aangegeven in bijlage B.
Zienswijzen
Bij de openbaarmaking van diverse documenten spelen belangen van derden een
rol. Deze derde-belanghebbenden zijn vooraf gevraagd om hun mening te geven
over de voorgenomen wijze van openbaarmaking van de documenten.
Eén of meerdere belanghebbenden stemmen niet in met openbaarmaking van een
aantal documenten. De zienswijzen van deze derde-belanghebbenden heb ik in
mijn belangenafweging meegenomen. Ik volg deze zienswijzen voor zover zij
stellen dat sprake is van bedrijfs- en fabricagegegevens en/of
concurrentiegevoelige informatie waarvan openbaarmaking de betrokkene
onevenredig benadeelt. Dit wordt hieronder nader toegelicht. De derde-
belanghebbenden worden niet gevolgd voor zover zij stellen dat de
openbaarmaking van informatie over het onderzoek naar het functioneren van het
bestuur van de Volksbank onevenredig benadelend is voor de betrokken partijen.
Hierbij acht ik relevant dat veel informatie over dit onderzoek reeds openbaar is
gemaakt.
Pagina 2 van 10Overwegingen
Directie Juridische Zaken
Algemene overweging: openbaarheid t.a.v. een ieder
Als eerste wil ik u wijzen op het volgende. Iedereen heeft het recht om Ons kenmerk
overheidsinformatie op te kunnen vragen zonder daarbij een reden te hoeven 2022-0000129482
aangeven. Dit staat in het eerste artikel 1.1. van de Woo. Dit is een belangrijk
recht van de burger. Daarbij is het uitgangspunt dat overheidsinformatie
openbaar is, tenzij er uitzonderingsgronden zijn die dit beperken. De
uitzonderingsgronden staan in hoofdstuk 5 van de Woo. Ik moet hierbij het
algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. De Woo is
niet van toepassing op informatie die al openbaar is.
Bedrijfs- en fabricagegegevens
Op grond van artikel 5.1, eerste lid, aanhef en onder c, van de Woo mag ik geen
informatie openbaar maken als het gaat om bedrijfs- en fabricagegegevens die in
vertrouwen aan de overheid zijn medegedeeld. De vertrouwelijkheid van de
informatie die aan de overheid is verstrekt, kan bijvoorbeeld blijken uit een
expliciete verklaring. Het is ook mogelijk dat de vertrouwelijkheid door de
verstrekker mocht worden aangenomen.
Het gaat hier om gegevens waaruit informatie kan worden afgelezen of afgeleid
over de technische bedrijfsvoering, het productieproces, de afzet van producten
of de afnemers of leveranciers. Ook financiële gegevens kunnen als bedrijfs- en
fabricagegegevens worden aangemerkt. In de documenten met nummers
857817, 857818, 857785, 885105, 872012, 851887, 878573, 882316, 883590,
882342, 854899 en 854326 is informatie opgenomen over de (eventuele
toekomstige) positionering van de Volksbank in het bankenlandschap. Deze
documenten zijn vertrouwelijk met mij gedeeld. Uit deze informatie kunnen
bovendien de mogelijkheden worden afgeleid die de Volksbank en/of
medewerkers en adviseurs van mijn ministerie in een vroeg stadium hebben
geïnventariseerd ten aanzien van de toekomst van de Volksbank. De minister van
Financiën heeft in 2021 een verkenning gepubliceerd naar de mogelijke
toekomstopties voor de Volksbank. Voor de uiteindelijke inventarisatie van de
verschillende mogelijkheden verwijs ik u naar deze verkenning. Tevens wordt met
deze documenten inzicht geboden in de vertrouwelijke financiële bedrijfsvoering
van de bank. Ik maak al deze informatie niet openbaar op grond van dit artikel.
Waar van toepassing heb ik deze informatie gelakt in de documenten op grond
van de weigeringsgrond 10.2.a. onder de Wob.
De economische of financiële belangen van de Staat, van andere
publiekrechtelijke lichamen of de in artikel 1a, onder c en d, bedoelde
bestuursorganen
Op grond van artikel 5.1, tweede lid, aanhef en onder b, van de Woo kan ik geen
informatie openbaar maken als dit de economische of financiële belangen van -
onder meer - de Staat beschadigt en dit belang zwaarder weegt dan het belang
van openbaarheid. Openbaarmaking van de informatie kan gevolgen hebben voor
een privaatrechtelijke verhouding met een onderneming of burger, bijvoorbeeld
bij onderhandelingen tussen de overheid en ondernemingen of burgers. Bij de
documenten met nummers 857806 en 854891 is het economische of financiële
belang van de Staat in het geding. Het gaat hierbij om de op geld waardeerbare
belangen van de Staat, namelijk de financiële voorwaarden waaronder mijn
ministerie derden inhuurt voor advieswerkzaamheden. Het openbaar maken van
Pagina 3 van 10deze informatie maakt dat de onderhandelingspositie van de overheid in
Directie Juridische Zaken
toekomstige vergelijkbare gevallen nadelig wordt beïnvloed. De bescherming van
dit belang weeg ik zwaarder dan het belang van openbaarheid. Ik maak deze Ons kenmerk
informatie daarom niet openbaar. 2022-0000129482
Het belang van inspectie, controle en toezicht door bestuursorganen
Op grond van artikel 5.1, tweede lid, aanhef en onder d, van de Woo kan ik geen
informatie openbaar maken als dit inspectie, controle of toezicht door
bestuursorganen belemmert en dit belang zwaarder weegt dan het belang van
openbaarheid. Dit is het geval als de uitkomsten van de inspectie, controle of het
toezicht veel samenhangt met informatie over de gebruikte methoden en
technieken of de effectiviteit belemmert. Bij de documenten met nummers
855826, 853971, 851425, 951832, 855896 en 882273 is dit het geval. Deze
documenten bevatten informatie die inzicht biedt in het toezicht van de
Nederlandsche Bank en de Europese Commissie op de bankensector en specifiek
de Volksbank. Deze documenten bevatten daarnaast de eerste inzichten van de
Nederlandsche Bank en/of de Europese Commissie over bepaalde
toekomstmogelijkheden voor de Volksbank. Openbaarmaking van deze informatie
biedt inzicht in de mogelijke positionering van deze toezichthouders over de
toekomst van de Volksbank, zonder dat een definitief en compleet besluit
daarover is voorgelegd aan één van deze toezichthouders. De bescherming van
dit belang, weeg ik zwaarder dan het belang van openbaarheid. Ik maak deze
informatie daarom niet openbaar.
De eerbiediging van de persoonlijke levenssfeer
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. Het gaat om
persoonsgegevens die (indirect) te herleiden zijn tot een persoon zoals namen, e-
mailadressen, telefoonnummers en functienamen. Bij een groot aantal
documenten is dit het geval. Ik vind het in dit geval belangrijk dat de identiteit
van betrokkene niet bekend wordt omdat dit zijn of haar privacy kan schenden.
Dat vind ik niet wenselijk. Daarom maak ik deze persoonsgegevens niet
openbaar.
In het bijzonder merk ik op dat de documenten met nummers 851827, 878566,
852538, 878535 en 853290 informatie over de persoonlijke levenssfeer van de
(oud)-bestuursleden van de Volksbank bevatten. Het gaat onder meer over de
persoonlijke omstandigheden rondom het vertrek van een van de bestuursleden
en informatie omtrent de individuele arbeidsvoorwaarden van deze
bestuursleden. Openbaarmaking van deze informatie vormt een ernstige inbreuk
op de persoonlijke levenssfeer van de betrokkenen. Ook deze informatie maak ik
dus niet openbaar.
In diverse documenten staan persoonsgegevens van ambtenaren. Het gaat om
gegevens die herleidbaar zijn tot een persoon, zoals onder meer namen, e-
mailadressen, functienamen en telefoonnummers. In het kader van goed
werkgeverschap vind ik dat het belang van privacy zwaarder moet wegen dan het
belang van openbaarheid. Dit ter bescherming van de privacy van de betrokken
ambtenaren. Daarbij weegt mee dat het hier niet gaat om het opgeven van een
naam aan een individuele burger die met een ambtenaar in contact treedt, maar
om openbaarmaking op grond van de Woo. Waar van toepassing heb ik alle,
Pagina 4 van 10hierboven genoemde persoonlijke informatie, onleesbaar gemaakt onder
Directie Juridische Zaken
vermelding van de Wob weigeringsgrond 10.2.e.
Ons kenmerk
Het belang van het goed functioneren van de Staat, andere publiekrechtelijke 2022-0000129482
lichamen of bestuursorganen
Op grond van artikel 5.1, tweede lid, aanhef en onder i, van de Woo kan ik geen
informatie openbaar maken wanneer dit het goed functioneren van de Staat of
andere overheden schaadt en dit belang zwaarder weegt dan het belang van
openbaarheid. In de onderstaande gevallen is sprake van informatie die het
functioneren van de Staat of andere overheden in gevaar zou kunnen brengen. Ik
vind dat dit belang zwaarder moet wegen dan het belang van openbaarheid, en
licht dit hieronder toe. Deze informatie wordt daarom niet openbaar gemaakt.
Effectieve uitvoering en totstandkoming beleid
In de documenten onder nummers 878706, 878879, 852473, 857375, 852538,
882189, 882370, 882193, 878630, 882376, 878828, 853930 en 882395 is
informatie aangetroffen die de effectieve uitvoering en de totstandkoming van het
beleid ten aanzien van de staatsdeelnemingen raakt. Openbaarmaking van de
desbetreffende passages kan ertoe leiden dat dit problematisch wordt, omdat de
betrokken ambtenaren en derden minder geneigd zullen zijn om vrij met elkaar
van gedachten te wisselen over beleidskwesties. Dit belang weegt zwaarder dan
het belang van openbaarmaking van deze informatie.
Concepten
Voor een ordentelijk verloop van het besluitvormingsproces is het belangrijk dat
dit gebeurt op basis van voldragen documenten. Wanneer communicatie over
conceptteksten of de conceptteksten zelf openbaar worden gemaakt is dit
schadelijk voor het goed functioneren van de Staat nu er een publiek debat kan
ontstaan over documenten die nog niet rijp zijn voor besluitvorming. Daar is ook
hier sprake van. Deze documenten maak ik daarom niet openbaar met een
beroep op het belang van het goed functioneren van de Staat. Het definitieve
document en eventuele overwegingen die daarbij ter besluitvorming zijn
voorgelegd, maak ik daarom wel (gedeeltelijk) openbaar. Op dezelfde informatie
is ook het bepaalde in artikel 5.2, eerste lid, van de Woo van toepassing. Zie
daartoe hieronder in het besluit.
Interne gegevens
Tot slot staat in een groot aantal documenten informatie met verwijzingen naar
interne bronnen, interne e-mailadressen en interne wachtwoorden. Het belang bij
het voorkomen van oneigenlijk gebruik van deze informatie, weeg ik hier
zwaarder dan het algemene belang van openbaarmaking. Het openbaar maken
van deze informatie heeft tevens geen meerwaarde in het licht van een goede en
democratische bestuursvoering.
Het voorkomen van onevenredige benadeling
Op grond van artikel 5.1, vijfde lid, van de Woo maak ik in uitzonderlijke gevallen
geen informatie openbaar als dit iemand of een organisatie onevenredige
benadeling toebrengt en de voorkoming daarvan zwaarder weegt dan het belang
van openbaarheid. In onderstaande gevallen is sprake van informatie waarvan
openbaarmaking onevenredig benadelend is voor de bij dit dossier betrokken
partijen. Ik weeg de belangen van de betrokkenen zwaarder dan het belang van
openbaarheid, en licht dit hieronder toe. Deze informatie wordt daarom dus niet
openbaar gemaakt.
Pagina 5 van 10Functioneren bestuur de Volksbank
Directie Juridische Zaken
In de documenten met nummers 882316, 853326, 878701, 878706, 851498,
878524, 852848, 851508, 852886, 851832, 882464, 852881, 871993, 851872,
Ons kenmerk
878614, 880352, 851971, 851972, 883723, 879686, 878878, 882229, 883570,
2022-0000129482
853330, 883570, 853947, 882413, 882375, 882158, 882193, 851425, 882351,
878828,
853959, 878710, 871860, 878786 en 853994 heb ik informatie aangetroffen die
inzicht biedt in het functioneren van het bestuur van de Volksbank. Gelet op de
rol van de Volksbank binnen het Nederlandse bankenlandschap en de rol en
functie die individuen daarbinnen hebben, bevatten deze documenten passages
waarvan openbaarmaking de Volksbank, de betrokken bestuursleden of derden
(onbedoeld en) onevenredig kunnen schaden. Hierbij acht ik van belang dat
openbaarmaking van dergelijke informatie de bestuursleden kan belemmeren in
de vervulling van hun huidige functie en eventuele nevenfuncties.
Openbaarmaking van deze passages zal daarmee (mogelijk) leiden tot
onevenredige benadeling van de bank, deze individuen of derden. Daarbij wordt
opgemerkt dat de betrokken partijen deze informatie in vertrouwen met het
ministerie van Financiën hebben gedeeld.
Afwikkeling vertrek bestuursleden
Tevens biedt de verzochte informatie inzicht in de afwikkeling van het vertrek van
een aantal bestuursleden van de Volksbank. Het gaat hierbij om de documenten
met nummers 853940, 853289, 878806, 882261, 878879, 883750, 882370,
851928, 878762, 878551, 878676, 878673, 853394, 878625, 883750, 851517,
882361, 852538, 852533, 878877, 878810, 854008, 878629 en 851467.
Aangezien in deze documenten wordt ingegaan op de specifieke, persoonlijke
situaties betreffende het vertrek van de bestuursleden, acht ik de
openbaarmaking hiervan voor hen onevenredig benadelend en maak ik deze
informatie niet openbaar.
Bespiegelingen NLFI en ministerie op de toekomst van de Volksbank en
strategische heroriëntatie
De documenten met nummers 883590, 871993, 871987, 857792, 855282,
856614, 882274, 882328, 871972 en 883577 bevatten bespiegelingen van NLFI
(en haar advocaat) en de medewerkers van mijn ministerie over de toekomst van
de Volksbank en de strategische heroriëntatie die de bank heeft uitgevoerd.
Openbaarmaking van deze informatie benadeelt de Volksbank en/of andere
betrokken partijen onevenredig, omdat hiermee inzicht wordt geboden in dit
proces en stellingname van deze partijen, die in vertrouwen met medewerkers
van mijn ministerie is gedeeld. Daarbij kunnen de concurrenten van de Volksbank
door de openbaarmaking onevenredig worden bevoordeeld, omdat zij hiermee
inzicht krijgen in de mogelijkheden die de Volksbank in dit kader heeft
onderzocht. De Volksbank moet erop kunnen vertrouwen dat
bedrijfsvertrouwelijke of anderszins concurrentiegevoelige informatie
vertrouwelijk blijft. De minister van Financiën heeft in 2021 een verkenning
gepubliceerd naar de mogelijke toekomstopties voor de Volksbank. Voor de
uiteindelijke inventarisatie van de verschillende mogelijkheden verwijs ik u naar
deze verkenning.
Juridisch advies aan de Volksbank
De documenten met nummers 851494, 853934, 882459 en 855282 geven inzicht
in vertrouwelijk, juridisch advies, gericht aan de Volksbank. Voor de Volksbank en
de betrokken personen zal (volledige) openbaarmaking van deze documenten
leiden tot onevenredige benadeling, omdat hierdoor inzicht wordt geboden in de
bedrijfsvoering van de Volksbank en het inzage geeft in persoonlijke zaken van
betrokken personen. Daarbij wordt opgemerkt dat de betrokken partijen deze
informatie in vertrouwen met het ministerie van Financiën hebben gedeeld.
Pagina 6 van 10Persoonlijke beleidsopvattingen
Directie Juridische Zaken
Uitgangspunt van de Woo is dat overheidsinformatie openbaar is. Dit geldt in
principe ook voor documenten opgesteld voor intern beraad. Intern beraad is het Ons kenmerk
overleg tussen ambtenaren binnen een bestuursorgaan, of binnen een kring van 2022-0000129482
bestuursorganen die gezamenlijk verantwoordelijk zijn voor een bestuurlijke
aangelegenheid. Documenten die bestemd zijn voor intern beraad kunnen
persoonlijke beleidsopvattingen bevatten. Dat is hier ook het geval. Ten aanzien
van de openbaarmaking van deze persoonlijke beleidsopvattingen geldt het
volgende. Op grond van artikel 5.2, eerste lid, van de Woo worden persoonlijke
beleidsopvattingen in documenten die bestemd zijn voor intern beraad niet
openbaar gemaakt. Persoonlijke beleidsopvattingen zijn ambtelijke adviezen,
meningen, visies, standpunten en overwegingen ten behoeve van intern beraad.
Persoonlijke beleidsopvattingen zijn niet: feiten, prognoses, beleidsalternatieven,
de gevolgen van een bepaald beleidsalternatief of andere onderdelen met een
overwegend objectief karakter.
De documenten met nummers 854836, 882342, 855885, 857784, 855328,
858156, 857799, 857816, 856233, 857802, 857803, 853982, 882159, 851832,
en 853930 zijn opgesteld ten behoeve van intern beraad en bevatten persoonlijke
beleidsopvattingen. Het betreft onder meer juridische adviezen gericht aan mijn
ministerie en een appreciatie hiervan, overwegingen ten aanzien van de situatie
bij de Volksbank, invulling van het onderzoek door de Volksbank en het eigen
onderzoek naar de toekomstvisie, tekstvoorstellen voor nota’s aan de minister en
Q&A’s en spreeklijnen voor de minister. Het ministerie van Financiën heeft in
2021 een verkenning gepubliceerd naar de mogelijke toekomstopties voor de
Volksbank. Voor de uiteindelijke inventarisatie van de verschillende
mogelijkheden verwijs ik u naar deze verkenning. Ik maak deze informatie dus
niet openbaar. Daarnaast acht ik het in dit geval ook niet in het belang van een
goede en democratische bestuursvoering om met toepassing van artikel 5.2,
tweede lid, de persoonlijke beleidsopvattingen toch openbaar te maken. Gelet
hierop maak ik in dit dossier de persoonlijke beleidsopvattingen bestemd voor
intern beraad niet openbaar.
Civielrechtelijke processtukken
Openbaarmaking dient achterwege te blijven wanneer sprake is van een in een
bijzondere wet opgenomen geheimhoudingsbepaling die daaraan in de weg staat.
Dit is in bepaald artikel 8.8 van de Woo. Op twee documenten, te weten 851850
en 851871, is de openbaarmakingsregeling van artikel 29 van het Wetboek van
Burgerlijke rechtsvordering van toepassing. Het betreft namelijk twee
processtukken die zijn opgesteld ten behoeve van een civielrechtelijke procedure.
Het is dus niet mogelijk om deze documenten in het kader van een Woo-verzoek
openbaar te maken.
Wijze van openbaarmaking en publicatie
Uitgestelde openbaarmaking (art. 4.4, vijfde lid, Woo)
Ik verwacht dat de betrokken belanghebbenden het mogelijk niet eens zijn met
de openbaarmaking van meerdere documenten en/of passages. De
belanghebbenden krijgen de komende twee weken de gelegenheid om de
openbaarmaking van deze informatie tegen te houden. Dit kunnen de
belanghebbenden doen door bezwaar te maken en door daarnaast de rechter te
vragen dit besluit tot openbaarmaking te schorsen. Om die reden kies ik ervoor
om het toesturen en publiceren van de documenten uit te stellen tot het moment
dat de belanghebbenden geen gebruik van deze mogelijkheid hebben gemaakt of
tot het moment dat de rechter heeft bepaald dat openbaarmaking plaats kan
vinden. Op dit moment zend ik u reeds deze brief en de inventarislijst toe.
Pagina 7 van 10Directie Juridische Zaken
Plaatsing op internet
Dit besluit en de documenten die voor iedereen gedeeltelijk openbaar worden, Ons kenmerk
worden op www.rijksoverheid.nl gepubliceerd. 2022-0000129482
Afschrift aan belanghebbenden
Een kopie van dit besluit verzend ik naar de derde-belanghebbenden.
Vragen
Als u vragen heeft over de afhandeling van uw verzoek, dan kunt u contact
opnemen met de behandelaar van uw verzoek. Voor meer informatie over de
Woo-procedure, kunt u kijken op www.rijksoverheid.nl.
Hoogachtend,
DE MINISTER VAN FINANCIEN,
namens deze,
mr. M.S. Bogtstra
De directeur Juridische Zaken
Deze brief is een besluit in de zin van de Algemene wet bestuursrecht. Op grond
van die wet kunt u tegen dit besluit binnen zes weken na de dag waarop dit
besluit is bekendgemaakt een bezwaarschrift indienen. Het bezwaarschrift moet
worden gericht aan de minister van Financiën, ter attentie van de Directie
Juridische Zaken, Postbus 20201, 2500 EE Den Haag. Het bezwaarschrift dient te
worden ondertekend en dient ten minste het volgende te bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaar zich richt;
d. een opgave van de redenen waarom u zich met het besluit niet kunt verenigen.
Pagina 8 van 10Bijlage A – Relevante artikelen uit de Woo
Directie Juridische Zaken
Artikel 5.1 Ons kenmerk
1. Het openbaar maken van informatie ingevolge deze wet blijft achterwege voor 2022-0000129482
zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf 3.1 onderscheidenlijk
paragraaf 3.2 van de Uitvoeringswet Algemene verordening
gegevensbescherming, tenzij de betrokkene uitdrukkelijk toestemming heeft
gegeven voor de openbaarmaking van deze persoonsgegevens of deze
persoonsgegevens kennelijk door de betrokkene openbaar zijn gemaakt;
e. nummers betreft die dienen ter identificatie van personen die bij wet of
algemene maatregel van bestuur zijn voorgeschreven als bedoeld in artikel 46
van de Uitvoeringswet Algemene verordening gegevensbescherming, tenzij de
verstrekking kennelijk geen inbreuk op de levenssfeer maakt.
2. Het openbaar maken van informatie blijft eveneens achterwege voor zover het
belang daarvan niet opweegt tegen de volgende belangen:
a. de betrekkingen van Nederland met andere landen en staten en met
internationale organisaties;
b. de economische of financiële belangen van de Staat, andere publiekrechtelijke
lichamen of bestuursorganen, in geval van milieu-informatie slechts voor zover de
informatie betrekking heeft op handelingen met een vertrouwelijk karakter;
c. de opsporing en vervolging van strafbare feiten;
d. de inspectie, controle en toezicht door bestuursorganen;
e. de eerbiediging van de persoonlijke levenssfeer;
f. de bescherming van andere dan in het eerste lid, onderdeel c, genoemde
concurrentiegevoelige bedrijfs- en fabricagegegevens;
g. de bescherming van het milieu waarop deze informatie betrekking heeft;
h. de beveiliging van personen en bedrijven en het voorkomen van sabotage;
i. het goed functioneren van de Staat, andere publiekrechtelijke lichamen of
bestuursorganen.
3. Indien een verzoek tot openbaarmaking op een van de in het tweede lid
genoemde gronden wordt afgewezen, bevat het besluit hiervoor een
uitdrukkelijke motivering.
5. In uitzonderlijke gevallen kan openbaarmaking van andere informatie dan
milieu-informatie voorts achterwege blijven indien openbaarmaking onevenredige
benadeling toebrengt aan een ander belang dan genoemd in het eerste of tweede
lid en het algemeen belang van openbaarheid niet tegen deze benadeling
opweegt. Het bestuursorgaan baseert een beslissing tot achterwege laten van de
openbaarmaking van enige informatie op deze grond ten aanzien van dezelfde
informatie niet tevens op een van de in het eerste of tweede lid
genoemde gronden.
Artikel 5.5
1. Onverminderd het elders bij wet bepaalde, verstrekt een bestuursorgaan
iedere natuurlijke of rechtspersoon op diens verzoek de op de verzoeker
betrekking hebbende in documenten neergelegde informatie, tenzij een in artikel
5.1, eerste lid, onderdelen a, b en c, alsmede d en e, voor zover betrekking
hebbend op derden, genoemd belang aan de orde is of een in artikel 5.1, tweede
Pagina 9 van 10of vijfde lid, of artikel 5.2 genoemd belang zwaarder weegt dan het belang van de
Directie Juridische Zaken
verzoeker bij toegang tot op hem betrekking hebbende informatie. De
verzoeker vermeldt bij zijn verzoek de aangelegenheid of het daarop betrekking Ons kenmerk
hebbende document, waarover hij informatie wenst te ontvangen. 2022-0000129482
2. Het eerste lid is van overeenkomstige toepassing op een verzoek met
betrekking tot gegevens ten aanzien van een overleden echtgenoot, geregistreerd
partner, kind of ouder van de verzoeker, tenzij een schriftelijke wilsverklaring van
de overledene aan de verstrekking in de weg staat.
3. Het bestuursorgaan draagt zorg voor een deugdelijke vaststelling van de
identiteit van de verzoeker.
4. Het bestuursorgaan kan aan de verstrekking voorwaarden verbinden ter
bescherming van een van de belangen, genoemd in de artikelen 5.1 en 5.2, tenzij
de gevraagde informatie met toepassing van de artikelen 5.1 en 5.2 openbaar
voor eenieder zou zijn.
Artikel 8.8
De artikelen 3.1, 3.3. 4.1, 5.1, eerste, tweede en vijfde lid, en 5.2 zijn niet van
toepassing op informatie waarvoor een bepaling geldt die is opgenomen in de
bijlage bij deze wet.
Pagina 10 van 10