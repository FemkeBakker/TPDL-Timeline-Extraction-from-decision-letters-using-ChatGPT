File id: 448 File title: Woo-besluit-Tanzania-gasvelden-gaswinning-in-Tanzania.pdf.
>Retouradres
ONGERUBRICEERD / GEEN MERKING
[...]
Contact
Woo@minbuza.nl
Uitsluitend per e-mail:
[...]
Datum 12 juli 2022
Betreft Reactie op uw Woo-verzoek
Geachte [...] ,
Verzoek per brief
In uw brief van 9 mei 2022 heeft u gevraagd om openbaarmaking van informatie
over de Nederlandse betrokkenheid bij de ontwikkeling van de aardgasindustrie in
Tanzania. Ik heb uw brief op 11 mei 2022 ontvangen. Op uw verzoek om
openbaarmaking van informatie is de Wet open overheid (hierna: Woo) van
toepassing. Concreet vraagt u om openbaarmaking van de volgende informatie over
de periode vanaf 1 mei 2019 tot en met 9 mei 2022:
1. Alle documenten, waaronder interne communicatie, bij of onder u gemaakt over
de Tanzaniaanse gasvelden, gasindustrie en gasinfrastructuur;
2. Alle documenten van de Directies Sub-Sahara Afrika (DAF), Buitenlandse
Economische Betrekkingen (DGBEB) en het DG Politieke Zaken (DGPZ)
betreffende de Tanzaniaanse gasvelden, gasindustrie en gasinfrastructuur;
3. Alle documenten bij of onder de Nederlandse ambassade in Tanzania
betreffende de Tanzaniaanse gasvelden, gasindustrie en gasinfrastructuur.
Daarnaast verzoekt u tot een kopie van documenten bij of onder het Ministerie van
Buitenlandse Zaken betreffende communicatie over dit onderwerp met, door, of
namens:
1. Het (inter)nationale bedrijfsleven;
2. De Nederlandse ambassade in Tanzania.
Besluit
Uitzondering op openbaarmaking
Ik heb besloten (een deel van) de door u gevraagde informatie niet openbaar te
maken. Onder het hoofdstuk Motivering van dit besluit licht ik dit toe.
Vermelding ontvangst
De ontvangst van uw verzoek is bevestigd in mijn e-mailbericht van 17 mei 2022.
Vermelding communicatie per e-mail
ONGERUBRICEERD / GEEN MERKING Pagina 1 van 10ONGERUBRICEERD / GEEN MERKING Datum
12 juli 2022
Op 2 en 24 juni 2022 heeft u contact gehad met een medewerker van mijn
ministerie over de stand van zaken. U bent geïnformeerd dat het aantal
aangetroffen stukken zeer beperkt was en dat volledigheidshalve navraag is gedaan
of het ministerie van Economische Zaken en het ministerie van Financiën informatie
hadden die binnen de reikwijdte van uw Woo-verzoek valt. Dit bleek niet het geval.
Verlenging beslistermijn
In mijn e-mailbericht van 2 juni 2022 is de beslistermijn met twee weken verlengd.
Dit is gedaan met toepassing van artikel 4.4, tweede lid, van de Woo.
Uitstel beslistermijn
In mijn e-mailbericht van 24 juni 2022 heb ik u geïnformeerd dat de beslistermijn
op uw Woo-verzoek, met toepassing van artikel 4.4, derde lid, van de Woo, met
maximaal drie weken is uitgesteld vanwege het vragen van een reactie aan derden
op het voorgenomen besluit.
Wettelijk kader
Uw verzoek valt onder de reikwijdte van de Woo. Voor de relevante Woo-artikelen
verwijs ik u naar bijlage 1.
Inventarisatie documenten
Er zijn twee documenten aangetroffen
Op basis van uw verzoek zijn twee documenten gevonden die binnen de reikwijdte
van uw informatieverzoek vallen. Het eerste document betreft een e-mailbericht
d.d. 9 mei 2019 van een medewerker van de Nederlandse ambassade in Tanzania
waarin een terugkoppeling wordt gegeven van een diner waar ook
vertegenwoordigers van Shell en Equinor en van enkele andere ambassades in
Tanzania aanwezig waren. Het tweede document is een e-mailwisseling tussen de
Nederlandse ambassade in Tanzania en Shell over een ontmoeting die een Shell-
medewerker had met de Tanzaniaanse autoriteiten.
Inventarisatielijst
Een inventarislijst van de documenten is opgenomen in bijlage 2. De inventarislijst
vermeldt de toegepaste uitzonderingsgronden per document. De
uitzonderingsgronden uit de Woo kunt u vinden in bijlage 1. In het besluit staat de
nadere toelichting bij de toegepaste gronden. Hierdoor wordt per document duidelijk
wat is besloten.
Reactie derden
U bent er over geïnformeerd in mijn e-mailbericht van 24 juni 2022 dat er een derde
belanghebbende is bij de openbaarmaking van de documenten en dat deze de
gelegenheid heeft gekregen om hierop een reactie te geven.
Een reactie ontvangen zonder inhoudelijke bedenkingen
De derde belanghebbende stemt in met de openbaarmakingen.
ONGERUBRICEERD / GEEN MERKING Pagina 2 van 10ONGERUBRICEERD / GEEN MERKING Datum
12 juli 2022
Algemene overweging: openbaarheid t.a.v. een ieder
Als eerste wil ik u wijzen op het volgende.
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in het eerste artikel 1.1. van de
Woo. Dit is een belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. De Woo is
niet van toepassing op informatie die al openbaar is.
Algemene uitgangspunten bij toetsing aan de uitzonderingsgronden
De toetsing aan de uitzonderingsgronden verloopt als volgt. Eerst kijk ik of een van
de uitzonderingsgronden speelt. Dat doe ik meestal per alinea, soms per zin.
Vervolgens kijk ik wat voor soort uitzonderingsgrond het is. Als het een absolute
uitzonderingsgrond is, mag ik de informatie niet verstrekken. Als het een relatieve
uitzonderingsgrond is, moet ik een afweging maken tussen het algemene belang
van openbaarheid en het specifieke belang dat de uitzonderingsgrond beschermt.
Daarbij weegt het belang van openbaarheid zwaar. Als ik informatie weiger, moet
ik goed motiveren waarom ik dat doe. Dat geldt nog sterker als de informatie ouder
dan vijf jaar is.
Wanneer het gaat om informatie waar belangen van anderen bij betrokken zijn,
moet ik hen de mogelijkheid geven om een zienswijze in te dienen. Dit betekent dat
zij hun mening kunnen geven over of de informatie wel of niet openbaar gemaakt
moet worden. Het is uiteindelijk aan mij om te beslissen of ik de informatie openbaar
maak.
In de inventarislijst en op de documenten heb ik opgenomen welke
uitzonderingsgronden van toepassing zijn.
Absolute uitzonderingsgronden
Bedrijfs- en fabricagegegevens
Op grond van artikel 5.1, eerste lid, aanhef en onder c, van de Woo mag ik geen
informatie openbaar maken als het gaat om bedrijfs- en fabricagegegevens die in
vertrouwen aan de overheid zijn medegedeeld. De vertrouwelijkheid van de
informatie die aan de overheid is verstrekt, kan bijvoorbeeld blijken uit een
expliciete verklaring. Het is ook mogelijk dat de vertrouwelijkheid door de
verstrekker mocht worden aangenomen.
In de emailwisseling tussen Shell en de ambassade vermeldt de Shell-medewerker
expliciet dat de verstrekte informatie vertrouwelijk moet blijven. Van de informatie
die de ambassademedewerkers tijdens het diner met Shell en Equinor hebben
verkregen mag worden aangenomen dat deze eveneens in vertrouwen is gedeeld.
Het gaat hier om gegevens waaruit informatie kan worden afgelezen of afgeleid over
de technische bedrijfsvoering, het productieproces, de afzet van producten of de
ONGERUBRICEERD / GEEN MERKING Pagina 3 van 10ONGERUBRICEERD / GEEN MERKING Datum
12 juli 2022
afnemers of leveranciers. Ook financiële gegevens kunnen als bedrijfs- en
fabricagegegevens worden aangemerkt.
De informatie waar u om heeft gevraagd gaat onder andere over strategische
plannen van Shell en Equinor voor een LNG-project in Tanzania. Daarbij wordt in
vertrouwen informatie verstrekt over de door beide bedrijven geziene knelpunten,
uitdagingen en kansen in Tanzania. Bij openbaarmaking van deze informatie op
grond van de Wob, zouden concurrenten van de betreffende bedrijven een
ongewenst voordeel in de informatiepositie krijgen. Ik zal deze informatie daarom
niet openbaar maken. Op de inventarisatielijst en in de gedeeltelijk openbaar
gemaakte documenten is de toepassing van deze uitzonderingsgrond weergegeven
met de aanduiding 5.1.1c.
Relatieve uitzonderingsgronden
Het belang van de betrekkingen van Nederland met andere landen en
staten en met internationale organisaties
Op grond van artikel 5.1, tweede lid, aanhef en onder a, van de Woo kan ik geen
informatie openbaar maken als dit de relatie van Nederland met andere landen,
staten of internationale organisaties beschadigt en dit belang zwaarder weegt dan
het belang van openbaarheid.
In het e-mailbericht waarin een terugkoppeling wordt gegeven van het diner met
Shell en Equinor staat informatie over aanwezige vertegenwoordigers van andere
ambassades in Tanzania. Het achteraf vrijgeven van deze informatie zou ertoe
kunnen leiden dat de betreffende landen in de toekomst minder geneigd zullen zijn
om openhartig en effectief met Nederland te communiceren over een strategisch
onderwerp als energievoorziening en andere vergelijkbare onderwerpen. Met
andere woorden, indien het vertrouwen van gesprekspartners in het ministerie van
Buitenlandse Zaken wordt geschaad, zal dit het vergaren van vertrouwelijk
informatie in de toekomst bemoeilijken.
Ook in het internationale contact is openbaarheid en transparantie steeds
gebruikelijker en belangrijker voor het goede functioneren van de democratische
rechtsorde. In dit geval echter kan worden aangenomen dat in de toekomst het
overleg met die landen moeilijker gaat, wanneer ik deze informatie openbaar maak.
Ik ben, gelet op het voorgaande, van oordeel dat het belang van de betrekkingen
van Nederland met de betreffende andere staten zwaarder moet wegen dan het
belang van openbaarheid. Ik heb daarom besloten de desbetreffende informatie niet
openbaar te maken.
Op de inventarisatielijst en in de gedeeltelijk openbaar gemaakte documenten is de
toepassing van deze uitzonderingsgrond aangegeven met de aanduiding 5.1.2a.
De eerbiediging van de persoonlijke levenssfeer
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit belang
zwaarder weegt dan het belang van openbaarheid. Het gaat om persoonsgegevens
ONGERUBRICEERD / GEEN MERKING Pagina 4 van 10ONGERUBRICEERD / GEEN MERKING Datum
12 juli 2022
die (indirect) te herleiden zijn tot een persoon zoals namen, e-mailadressen,
telefoonnummers en functienamen. Bij bepaalde passages in beide aangetroffen
documenten is dit het geval. Ik vind het in dit geval belangrijk dat de identiteit van
betrokkene niet bekend wordt omdat dit zijn of haar privacy kan schenden. Dat vind
ik niet wenselijk. Daarom maak ik deze persoonsgegevens niet openbaar.
In de documenten staan ook persoonsgegevens van ambtenaren. Het gaat om
gegevens die herleidbaar zijn tot een persoon, zoals onder meer namen, e-
mailadressen, functienamen en telefoonnummers. In het kader van goed
werkgeverschap vind ik dat het belang van privacy zwaarder moet wegen dan het
belang van openbaarheid. Dit ter bescherming van de privacy van de betrokken
ambtenaren. Daarbij weegt mee dat het hier niet gaat om het opgeven van een
naam aan een individuele burger die met een ambtenaar in contact treedt, maar
om, openbaarmaking op grond van de Woo.
Wijze van openbaarmaking
Eenvoudige openbaarmaking
De documenten treft u bij dit besluit in kopie aan.
Plaatsing op internet
De openbaar gemaakte stukken worden met een geanonimiseerde versie van het
besluit op www.rijksoverheid.nl geplaatst.
Hoogachtend,
De Minister voor Buitenlandse Handel en Ontwikkelingssamenwerking
namens deze,
De waarnemend directeur
van de Directie Sub-Sahara Afrika
Dit besluit is geaccordeerd in een digitale omgeving, en is om die reden niet
ondertekend
Martine van Hoogstraten
De bezwaarclausule
bezwaarclausule eenvoudig
Tegen dit besluit kunt u binnen zes weken na de datum boven dit besluit een
bezwaarschrift indienen, gericht aan de Minister voor Buitenlandse Handel en
Ontwikkelingssamenwerking, t.a.v. de Directie Juridische Zaken, Postbus 20061,
2500 EB Den Haag.
ONGERUBRICEERD / GEEN MERKING Pagina 5 van 10ONGERUBRICEERD / GEEN MERKING Datum
12 juli 2022
Bijlage 1 – Relevante artikelen uit de Woo
Artikel 1.1
Eenieder heeft recht op toegang tot publieke informatie zonder daartoe een belang
te hoeven stellen, behoudens bij deze wet gestelde beperkingen.
Artikel 2.1
In deze wet en de daarop berustende bepalingen wordt verstaan onder:
document: een door een orgaan, persoon of college als bedoeld in artikel 2.2, eerste
lid, opgemaakt of ontvangen schriftelijk stuk of ander geheel van vastgelegde
gegevens dat naar zijn aard verband houdt met de publieke taak van dat orgaan,
die persoon of dat college;
milieu-informatie: hetgeen daaronder wordt verstaan in artikel 19.1a van de Wet
milieubeheer;
Onze Minister: Onze Minister van Binnenlandse Zaken en Koninkrijksrelaties;
publieke informatie: informatie neergelegd in documenten die berusten bij een
orgaan, persoon of college als bedoeld in artikel 2.2, eerste lid, of informatie die
krachtens artikel 2.3 door een bestuursorgaan kan worden gevorderd.
Artikel 2.5
Bij de toepassing van deze wet wordt uitgegaan van het algemeen belang van
openbaarheid van publieke informatie voor de democratische samenleving.
Artikel 4.1
1. Eenieder kan een verzoek om publieke informatie richten tot een bestuursorgaan
of
een onder verantwoordelijkheid van een bestuursorgaan werkzame instelling, dienst
of
bedrijf. In het laatste geval beslist het verantwoordelijke bestuursorgaan op het
verzoek.
2. Een verzoek kan mondeling of schriftelijk worden ingediend en kan elektronisch
worden verzonden op de door het bestuursorgaan aangegeven wijze.
3. De verzoeker behoeft bij zijn verzoek geen belang te stellen.
4. De verzoeker vermeldt bij zijn verzoek de aangelegenheid of het daarop
betrekking hebbende document, waarover hij informatie wenst te ontvangen.
5. Indien een verzoek te algemeen geformuleerd is, verzoekt het bestuursorgaan
binnen twee weken na ontvangst van het verzoek de verzoeker om het verzoek te
preciseren en is het de verzoeker daarbij behulpzaam.
6. Het bestuursorgaan kan besluiten een verzoek niet te behandelen, indien de
verzoeker niet meewerkt aan een verzoek tot precisering als bedoeld het vijfde lid.
In afwijking van artikel 4:5, vierde lid, van de Algemene wet bestuursrecht wordt
het besluit om het verzoek niet te behandelen aan de verzoeker bekendgemaakt
binnen twee weken nadat het verzoek is gepreciseerd of nadat de daarvoor gestelde
termijn ongebruikt is verstreken.
7. Een verzoek om informatie wordt ingewilligd met inachtneming van het bepaalde
in hoofdstuk 5.
Artikel 4.2a
ONGERUBRICEERD / GEEN MERKING Pagina 6 van 10ONGERUBRICEERD / GEEN MERKING Datum
12 juli 2022
Indien een voldoende gespecificeerd verzoek zodanig omvangrijk is dat niet binnen
de termijn van artikel 4.4, eerste lid, kan worden beslist, treedt het bestuursorgaan
voor het einde van die termijn in overleg met de verzoeker over de prioritering van
de afhandeling van het verzoek. Het bestuursorgaan verstrekt de gevraagde
documenten zo veel mogelijk in de door de verzoeker gewenste volgorde.
Artikel 4.4
1. Het bestuursorgaan beslist op het verzoek om informatie zo spoedig mogelijk,
doch uiterlijk binnen vier weken gerekend vanaf de dag na die waarop het verzoek
is ontvangen.
2. Het bestuursorgaan kan de beslissing voor ten hoogste twee weken verdagen,
indien de omvang of de gecompliceerdheid van de informatie een verlenging
rechtvaardigt. Van de verdaging wordt voor de afloop van de eerste termijn
schriftelijk gemotiveerd mededeling gedaan aan de verzoeker.
3. Onverminderd artikel 4:15 van de Algemene wet bestuursrecht wordt de termijn
voor het geven van een beschikking opgeschort gerekend vanaf de dag na die
waarop het bestuursorgaan de verzoeker meedeelt dat toepassing is gegeven aan
artikel 4:8 van de Algemene wet bestuursrecht, tot en met de dag waarop door de
belanghebbende of belanghebbenden een zienswijze naar voren is gebracht of de
daarvoor gestelde termijn ongebruikt is verstreken.
4. Indien de opschorting, bedoeld in het derde lid, eindigt, doet het bestuursorgaan
daarvan zo spoedig mogelijk mededeling aan de verzoeker, onder vermelding van
de termijn binnen welke de beschikking alsnog moet worden gegeven.
5. Indien het bestuursorgaan heeft besloten informatie te verstrekken, wordt de
informatie verstrekt tegelijk met de bekendmaking van het besluit, tenzij naar
verwachting een belanghebbende bezwaar daartegen heeft, in welk geval de
informatie wordt verstrekt twee weken nadat de beslissing is bekendgemaakt.
Indien wordt verzocht om een voorlopige voorziening als bedoeld in artikel 8:81 van
de Algemene wet bestuursrecht, wordt de openbaarmaking opgeschort totdat de
voorzieningenrechter uitspraak heeft gedaan of het verzoek is ingetrokken.
6. Indien het bestuursorgaan heeft besloten informatie te verstrekken die
rechtstreeks betrekking heeft op een derde of die van een derde afkomstig is, deelt
het bestuursorgaan dit besluit gelijktijdig mede aan deze derde.
Artikel 4.5
1. Het bestuursorgaan verstrekt de informatie in de door verzoeker verzochte vorm
of, indien dit redelijkerwijs niet gevergd kan worden, met inachtneming van het
bepaalde in artikel 2.4, derde lid.
2. Indien de informatie reeds in een voor de verzoeker gemakkelijk toegankelijke
vorm voor het publiek beschikbaar is, wijst het bestuursorgaan de verzoeker
daarop.
Artikel 5.1
1. Het openbaar maken van informatie ingevolge deze wet blijft achterwege voor
zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft die door natuurlijke personen of
rechtspersonen vertrouwelijk aan de overheid zijn meegedeeld;
ONGERUBRICEERD / GEEN MERKING Pagina 7 van 10ONGERUBRICEERD / GEEN MERKING Datum
12 juli 2022
d. persoonsgegevens betreft als bedoeld in paragraaf 3.1 onderscheidenlijk
paragraaf 3.2 van de Uitvoeringswet Algemene verordening gegevensbescherming,
tenzij de betrokkene uitdrukkelijk toestemming heeft gegeven voor de
openbaarmaking van deze persoonsgegevens of deze persoonsgegevens kennelijk
door de betrokkene openbaar zijn gemaakt;
e. nummers betreft die dienen ter identificatie van personen die bij wet of algemene
maatregel van bestuur zijn voorgeschreven als bedoeld in artikel 46 van de
Uitvoeringswet Algemene verordening gegevensbescherming, tenzij de verstrekking
kennelijk geen inbreuk op de levenssfeer maakt.
2. Het openbaar maken van informatie blijft eveneens achterwege voor zover het
belang daarvan niet opweegt tegen de volgende belangen:
a. de betrekkingen van Nederland met andere landen en staten en met
internationale organisaties;
b. de economische of financiële belangen van de Staat, andere publiekrechtelijke
lichamen of bestuursorganen, in geval van milieu-informatie slechts voor zover de
informatie betrekking heeft op handelingen met een vertrouwelijk karakter;
c. de opsporing en vervolging van strafbare feiten;
d. de inspectie, controle en toezicht door bestuursorganen;
e. de eerbiediging van de persoonlijke levenssfeer;
f. de bescherming van andere dan in het eerste lid, onderdeel c, genoemde
concurrentiegevoelige bedrijfs- en fabricagegegevens;
g. de bescherming van het milieu waarop deze informatie betrekking heeft;
h. de beveiliging van personen en bedrijven en het voorkomen van sabotage;
i. het goed functioneren van de Staat, andere publiekrechtelijke lichamen of
bestuursorganen.
3. Indien een verzoek tot openbaarmaking op een van de in het tweede lid
genoemde gronden wordt afgewezen, bevat het besluit hiervoor een uitdrukkelijke
motivering.
4. Openbaarmaking kan tijdelijk achterwege blijven, indien het belang van de
geadresseerde van de informatie om als eerste kennis te nemen van de informatie
dit kennelijk vereist. Het bestuursorgaan doet mededeling aan de verzoeker van de
termijn waarbinnen de openbaarmaking alsnog zal geschieden.
5. In uitzonderlijke gevallen kan openbaarmaking van andere informatie dan milieu-
informatie voorts achterwege blijven indien openbaarmaking onevenredige
benadeling toebrengt aan een ander belang dan genoemd in het eerste of tweede
lid en het algemeen belang van openbaarheid niet tegen deze benadeling opweegt.
Het bestuursorgaan baseert een beslissing tot achterwege laten van de
openbaarmaking van enige informatie op deze grond ten aanzien van dezelfde
informatie niet tevens op een van de in het eerste of tweede lid genoemde gronden.
6. Het openbaar maken van informatie blijft in afwijking van het eerste lid,
onderdeel c, in geval van milieu-informatie eveneens achterwege voor zover
daardoor het in het eerste lid, onderdeel c, genoemde belang ernstig geschaad
wordt en het algemeen belang van openbaarheid van informatie niet opweegt tegen
deze schade.
7. Het eerste en tweede lid zijn niet van toepassing op milieu-informatie die
betrekking heeft op emissies in het milieu.
Artikel 5.2
1. In geval van een verzoek om informatie uit documenten, opgesteld ten behoeve
van intern beraad, wordt geen informatie verstrekt over daarin opgenomen
ONGERUBRICEERD / GEEN MERKING Pagina 8 van 10ONGERUBRICEERD / GEEN MERKING Datum
12 juli 2022
persoonlijke beleidsopvattingen. Onder persoonlijke beleidsopvattingen worden
verstaan ambtelijke adviezen, visies, standpunten en overwegingen ten behoeve
van intern beraad, niet zijnde feiten, prognoses, beleidsalternatieven, de gevolgen
van een bepaald beleidsalternatief of andere onderdelen met een overwegend
objectief karakter.
2. Het bestuursorgaan kan over persoonlijke beleidsopvattingen met het oog op een
goede en democratische bestuursvoering informatie verstrekken in niet tot
personen herleidbare vorm. Indien degene die deze opvattingen heeft geuit of zich
erachter heeft gesteld, daarmee heeft ingestemd, kan de informatie in tot personen
herleidbare vorm worden verstrekt.
3. Onverminderd het eerste en tweede lid wordt uit documenten opgesteld ten
behoeve van formele bestuurlijke besluitvorming door een minister, een
commissaris van de Koning, Gedeputeerde Staten, een gedeputeerde, het college
van burgemeester en wethouders, een burgemeester en een wethouder, informatie
verstrekt over persoonlijke beleidsopvattingen in niet tot personen herleidbare
vorm, tenzij het kunnen voeren van intern beraad onevenredig wordt geschaad.
4. In afwijking van het eerste lid wordt bij milieu-informatie het belang van de
bescherming van de persoonlijke beleidsopvattingen afgewogen tegen het belang
van openbaarmaking. Informatie over persoonlijke beleidsopvattingen kan worden
verstrekt in niet tot personen herleidbare vorm. Indien degene die deze opvattingen
heeft geuit of zich erachter heeft gesteld, daarmee heeft ingestemd, kan de
informatie in tot personen herleidbare vorm worden verstrekt.
Artikel 5.3
Bij een verzoek om informatie die ouder is dan vijf jaar motiveert het
bestuursorgaan bij een weigering van die informatie waarom de in artikel 5.1,
tweede of vijfde lid, of artikel 5.2 bedoelde belangen ondanks het tijdsverloop
zwaarder wegen dan het algemeen belang van openbaarheid.
Artikel 5.5
1. Onverminderd het elders bij wet bepaalde, verstrekt een bestuursorgaan iedere
natuurlijke of rechtspersoon op diens verzoek de op de verzoeker betrekking
hebbende in documenten neergelegde informatie, tenzij een in artikel 5.1, eerste
lid, onderdelen a, b en c, alsmede d en e, voor zover betrekking hebbend op derden,
genoemd belang aan de orde is of een in artikel 5.1, tweede of vijfde lid, of artikel
5.2 genoemd belang zwaarder weegt dan het belang van de verzoeker bij toegang
tot op hem betrekking hebbende informatie. De verzoeker vermeldt bij zijn verzoek
de aangelegenheid of het daarop betrekking hebbende document, waarover hij
informatie wenst te ontvangen.
2. Het eerste lid is van overeenkomstige toepassing op een verzoek met betrekking
tot gegevens ten aanzien van een overleden echtgenoot, geregistreerd partner, kind
of ouder van de verzoeker, tenzij een schriftelijke wilsverklaring van de overledene
aan de verstrekking in de weg staat.
3. Het bestuursorgaan draagt zorg voor een deugdelijke vaststelling van de
identiteit van de verzoeker.
4. Het bestuursorgaan kan aan de verstrekking voorwaarden verbinden ter
bescherming van een van de belangen, genoemd in de artikelen 5.1 en 5.2, tenzij
de gevraagde informatie met toepassing van de artikelen 5.1 en 5.2 openbaar voor
eenieder zou zijn.
ONGERUBRICEERD / GEEN MERKING Pagina 9 van 10ONGERUBRICEERD / GEEN MERKING Datum
12 juli 2022
Artikel 5.6
1. Het bestuursorgaan kan, in geval informatie ingevolge de artikelen 5.1 en 5.2
niet openbaar gemaakt kan worden, besluiten de informatie uitsluitend aan de
verzoeker te verstrekken, indien er klemmende redenen zijn om de verzoeker
niettegenstaande de toepasselijke uitzonderingsgrond of -gronden de gevraagde
informatie niet te onthouden.
2. Het eerste lid vindt slechts toepassing voor zover dit niet in strijd is met een
toepasselijke geheimhoudingsplicht.
3. Het bestuursorgaan kan aan de verstrekking voorwaarden verbinden ter
bescherming van een van de belangen, genoemd in de artikelen 5.1 en 5.2.
Artikel 5.7
1. Een bestuursorgaan kan ten behoeve van historisch, statistisch, wetenschappelijk
of journalistiek onderzoek toegang bieden tot informatie:
a. die ingevolge de artikelen 5.1 en 5.2 niet openbaar gemaakt kan worden; of
b. waarvan de vaststelling of deze informatie ingevolge de artikelen 5.1 en 5.2
openbaar gemaakt kan worden een onevenredige inspanning vergt.
2. Het bestuursorgaan kan aan het verlenen van toegang voorwaarden verbinden.
3. De toegang tot informatie overeenkomstig het eerste lid wordt in ieder geval
verleend onder de voorwaarde dat degene aan wie toegang wordt verleend, de
verkregen informatie niet verder verspreidt zonder voorafgaand besluit van het
bestuursorgaan waarin de informatie met toepassing van de artikelen 5.1 en 5.2
openbaar gemaakt wordt.
ONGERUBRICEERD / GEEN MERKING Pagina 10 van 10