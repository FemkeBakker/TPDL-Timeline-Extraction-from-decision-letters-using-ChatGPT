File id: 510 File title: Woo_2021-73_-_besluit.pdf.
Ministerie van Infrastructuur
en Waterstaat
> Retouradres 2500 EX
Bestuurskern
DG luchtvaart en martieme
zaken
Contactpersoon
Wob-loket@minienw.nl
Datum
20 juli 2022
Kenmerk
IENW/BSK-2022/91393
Datum 20 juli 2022
Betreft Besluit op uw Web-verzoek d.d. 9 december 2022
(2021-73)
Geachte
Bij e-mail van 9 december 2021 heeft u bij mijn ministerie een verzoek ingediend
als bedoeld in artikel 3, eerste lid, van de Wet openbaarheid van bestuur (hierna:
Wob). U verzoekt om alle (juridische) interne adviezen, alle externe adviezen,
memo's, nota's en Q&A's in relatie tot de ontbrekende natuurvergunning van
Schiphol van de periode 1 oktober 2021 tot en met 9 december 2021.
Verloop van de procedure
De ontvangst van uw verzoek is per e-mail van 9 december 2021 bevestigd. De
wettelijke termijn verstreek op 6 januari 2022. Bij e-mail van 17 januari 2022
heeft u mijn ministerie in gebreke gesteld wegens het overschrijden van de
wettelijke termijn om op uw Web-verzoek te beslissen. Bij brief van 4 februari
2022 is mijn ministerie geïnformeerd aangaande uw beroep niet-tijdig beslissen bij
de rechtbank. Op 25 maart 2022 heeft de bestuursrechter uitspraak gedaan en
mijn ministerie opgedragen om uiterlijk 2 mei 2022 een besluit te nemen.
Wettelijk kader
Per 1 mei 2022 is de Wob ingetrokken en is de Wet open overheid (Woo) in
werking getreden. Ten tijde van het indienen van uw Web-verzoek, het
beoordelen van de documenten en het opstellen van onderhavig besluit, gold de
Wob waaronder de uitzonderings- en beperkingsgronden zoals neergelegd in
artikel 10, eerste lid onder e, onder g en artikel 11, eerste en tweede lid, van de
Wob. Gelet op voorgaande is in de documenten het wettelijk kader van de Wob
toegepast in de documenten. Bijgaand treft u evenwel een transponeringstabel
aan dat de met elkaar corresponderende artikelen uit de Wob en de Woo in
onderhavige besluit weergeeft. Voor de transponeringstabel verwijs ik u naar
bijlage 1 van dit besluit.
Inventarisatie documenten
Op basis van uw verzoek zijn er 273 documenten afkomstig van mijn ministerie
aangetroffen. Deze documenten zijn opgenomen in een inventarislijst. U treft de
inventarislijst aan als bijlage 2 bij dit besluit. Daarnaast zijn er documenten
aangetroffen waarbij derde-belanghebbenden zijn betrokken.
Pagina 1 van 8Besluit
Ik heb besloten uw verzoek gedeeltelijk te honoreren en daarbij een aantal
documenten deels openbaar te maken. Een aantal documenten wordt in het
geheel niet openbaar gemaakt. Voor de motivering verwijs ik u naar het onderdeel
‘Overwegingen’ in dit besluit. De inventarislijst maakt integraal onderdeel uit van
dit besluit. Voor de toegepaste weigeringsgronden per document verwijs ik u naar
de inventarislijst.
Buiten reikwijdte verzoek
Een aantal documenten bevat passages die over andere onderwerpen gaan dan
het onderwerp van uw verzoek. Deze passages vallen inhoudelijk niet binnen de
reikwijdte van uw verzoek. Om die reden heb ik de passages onleesbaar gemaakt
onder vermelding van ‘buiten reikwijdte verzoek’. Dit is eveneens op de
inventarislijst weergegeven.
Overwegingen
Iedereen heeft het recht om overheidsinformatie op te vragen zonder daarbij een
reden te hoeven aangeven. Dit staat in het eerste artikel 1.1. van de Woo. Dit is
een belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, deze informatie openbaar wordt voor een
ieder. De Woo is niet van toepassing op informatie die al openbaar is.
De eerbiediging van de persoonlijke levenssfeer (artikel 5.1, tweede lid,
aanhef en onder e, van de Woo)
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. Het gaat om
persoonsgegevens die (indirect) te herleiden zijn tot een persoon zoals namen, e-
mailadressen, telefoonnummers en functienamen. Bij (bepaalde passages uit) een
document/bepaalde documenten is dit het geval. Ik vind het in dit geval belangrijk
dat de identiteit van betrokkene niet bekend wordt omdat dit zijn of haar
persoonlijke levenssfeer kan schenden. Dat vind ik niet wenselijk. Daarom maak ik
deze persoonsgegevens niet openbaar.
In het diverse documenten staan ook persoonsgegevens van ambtenaren. Het
gaat om gegevens die herleidbaar zijn tot een persoon, zoals onder meer namen,
e-mailadressen, functienamen en telefoonnummers. In het kader van goed
werkgeverschap vind ik dat het belang van persoonlijke levenssfeer zwaarder
moet wegen dan het belang van openbaarheid. Dit ter bescherming van de
persoonlijke levenssfeer van de betrokken ambtenaren. Daarbij weegt mee dat
het hier niet gaat om het opgeven van een naam aan een individuele burger die
met een ambtenaar in contact treedt, maar om openbaarmaking op grond van de
Woo.
Pagina 2 van 8Het belang van het goed functioneren van de Staat, andere
publiekrechtelijke lichamen of bestuursorganen (artikel 5.1, tweede lid,
aanhef en onder i, van de Woo)
Ik maak geen informatie openbaar wanneer dit het goed functioneren van de
Staat of andere overheden schaadt en dit belang zwaarder weegt dan het belang
van openbaarheid (artikel 5.1, tweede lid, aanhef en onder i, van de Woo). In
bepaalde documenten staat informatie die het functioneren van de Staat of andere
overheden in gevaar zou kunnen brengen. Ik vind dat dit belang zwaarder weegt
dan het belang van openbaarheid, omdat het belang van een zorgvuldige en
effectieve besluitvorming zich niet verdraagt met openbaar maken van de
persoonlijke beleidsopvattingen die het in dit geval betreft. Openbaarmaking raakt
aan het belang van het goed functioneren van het bestuursorgaan.
Concepten
Voor een ordentelijk verloop van het besluitvormingsproces is belangrijk dat dit
gebeurt op basis van voldragen documenten. Wanneer communicatie over
conceptteksten of de conceptteksten zelf openbaar worden gemaakt is dit
schadelijk voor het goed functioneren van de Staat nu er een publiek debat kan
ontstaan over documenten die nog niet rijp zijn voor besluitvorming. Daar is ook
hier sprake van. Deze documenten maak ik daarom niet openbaar met een beroep
op het belang van het goed functioneren van de Staat. Op dezelfde informatie is
ook het bepaalde in artikel 5.2, eerste lid, van de Woo van toepassing.
Als het besluit eenmaal is genomen dan staat deze uitzonderingsgrond niet in de
weg aan openbaarmaking van het definitieve document. Dan is het goed om te
kunnen reconstrueren op grond van welke adviezen, welke informatie en welke
beleidsalternatieven een besluit is genomen. Het definitieve document en
eventuele overwegingen die daarbij ter besluitvorming zijn voorgelegd, maak ik
daarom wel (gedeeltelijk) openbaar.
In een aantal documenten raken passages met persoonlijke beleidsopvattingen
aan de kern van het intern beraad, dat wil zeggen dat er vrij en openhartig
gedachtenvorming plaatsvond in een vroege fase van de voorbereiding van de
besluitvorming. Deze beleidsopvattingen maak ik niet openbaar. Het belang van
een zorgvuldige en effectieve besluitvorming verdraagt zich niet met het openbaar
maken van deze persoonlijke beleidsopvattingen. Openbaarmaking van die
informatie raakt daarmee aan het belang van het goede functioneren van het
bestuursorgaan. Ik maak deze informatie niet openbaar met een beroep op artikel
5.1, tweede lid, aanhef en onder i, van de Woo.
Definitieve adviezen van de landsadvocaat en interne juridische adviezen kunnen
op verzoek openbaar worden gemaakt wanneer het een algemeen juridisch
beleidsadvies betreft en het dateert van 1 juli 2021 of later. Vanaf die datum
maakt de landsadvocaat een onderscheid tussen algemeen juridische
beleidsadviezen en procesadviezen. De documenten waarvan openbaarmaking
wordt geweigerd betreffen procesadviezen van de landsadvocaat in een lopende of
mogelijke toekomstige juridische procedure, alsmede interne juridische
procesadviezen. Het is belangrijk dat de Staat de gelegenheid heeft om
vertrouwelijk advies in te winnen, in- en extern, over de sterke en zwakke kanten
van de juridische positie. Openbaarmaking van die informatie is schadelijk voor de
procespositie van de Staat. Hetzelfde geldt voor de voorafgaande correspondentie
over de (concept)adviezen. Daarom worden juridische procesadviezen en de
voorafgaande correspondentie daarover niet openbaar gemaakt met een beroep
Pagina 3 van 8op het belang van het goed functioneren van de Staat. Op dezelfde informatie is
ook het bepaalde in artikel 5.2, eerste lid van de Woo van toepassing.
Persoonlijke beleidsopvattingen in een document voor intern beraad
(artikel 5.2, eerste lid, Woo)
Uitgangspunt van de Woo is dat overheidsinformatie openbaar is. Dit geldt in
principe ook voor documenten opgesteld voor intern beraad. Intern beraad is het
overleg tussen ambtenaren binnen een bestuursorgaan, of binnen een kring van
bestuursorganen die gezamenlijk verantwoordelijk zijn voor een bestuurlijke
aangelegenheid. Documenten die bestemd zijn voor intern beraad kunnen
persoonlijke beleidsopvattingen bevatten. Dat is hier ook het geval. Ten aanzien
van de openbaarmaking van deze persoonlijke beleidsopvattingen geldt het
volgende. Op grond van artikel 5.2, eerste lid, van de Woo worden persoonlijke
beleidsopvattingen in documenten die bestemd zijn voor intern beraad niet
openbaar gemaakt. Persoonlijke beleidsopvattingen zijn ambtelijke adviezen,
meningen, visies, standpunten en overwegingen ten behoeve van intern beraad.
Persoonlijke beleidsopvattingen zijn niet: feiten, prognoses, beleidsalternatieven,
de gevolgen van een bepaald beleidsalternatief of andere onderdelen met een
overwegend objectief karakter.
Het is van belang dat ambtenaren intern vrij met elkaar van gedachten kunnen
wisselen over beleidskeuzes. Een zekere mate van veiligheid is nodig om te
kunnen komen tot een effectieve besluitvorming. Ik acht het in dit geval niet in
het belang van een goede en democratische bestuursvoering om met toepassing
van artikel 5.2, tweede lid, de persoonlijke beleidsopvattingen toch openbaar te
maken. Gelet hierop maak ik in dit dossier de persoonlijke beleidsopvattingen
bestemd voor intern beraad niet openbaar.
Verstrekking persoonlijke beleidsopvattingen (artikel 5.2, tweede lid,
Woo)
Op grond van artikel 5.2, tweede lid, van de Woo kan ik besluiten informatie te
geven over persoonlijke beleidsopvattingen als ik dat in het belang acht van een
goede en democratische bestuursvoering. Deze informatie wordt dan gegeven in
geanonimiseerde vorm, tenzij degenen die deze opvattingen hebben geuit of
hiermee hebben ingestemd vinden dat de informatie wel herleidbaar is tot hen. Ik
acht het in dit geval in het belang van een goede en democratische
bestuursvoering om de persoonlijke beleidsopvattingen in het document/diverse
documenten toch openbaar te maken. Het onderwerp van uw verzoek is
maatschappelijk actueel en maakt deel uit van een publiek debat. Het is belangrijk
dat alle relevante informatie hiervoor beschikbaar is. In het belang van een
evenwichtig beeld van de besluitvorming en ter voorkoming van een onvolledig of
verkeerd beeld, acht ik openheid over de persoonlijke beleidsopvattingen gewenst.
Wijze van bekendmaking
De documenten zoals vermeld op de inventarislijst worden u per e-mail
toegezonden.
Plaatsing op internet
Dit besluit en de openbaar gemaakte documenten worden geanonimiseerd op
www.rijksoverheid.nl geplaatst.
Ik vertrouw erop u hiermee voldoende te hebben geïnformeerd.
Pagina 4 van 8TAAT,
TIEME ZAKEN,
Pagina 5 van 8Bezwaarclausule
Voor nadere informatie over dit besluit kunt u terecht bij de hierboven genoemde
contactpersoon. Op grond van de Algemene wet bestuursrecht kunnen belanghebbenden een
bezwaarschrift indienen tegen dit besluit binnen zes weken na de dag waarop dit is
bekendgemaakt. Het bezwaarschrift moet worden gericht aan de Minister van Infrastructuur
en Waterstaat, ter attentie van Hoofddirectie Bestuurlijke en Juridische Zaken, afdeling
Algemeen Bestuurlijk-Juridische Zaken, postbus 20901, 2500 EX Den Haag.
Het bezwaarschrift dient te zijn ondertekend en ten minste te bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaarschrift zich richt (datum en
nummer of kenmerk);
d. een opgave van de redenen waarom men zich met het besluit niet kan verenigen;
e. zo mogelijk een afschrift van het besluit waartegen het bezwaarschrift zich richt.
Het niet voldoen aan deze eisen kan leiden tot niet-ontvankelijkheid van het bezwaarschrift.
Een bezwaarschrift kan uitsluitend per gewone post en niet per e-mail worden ingediend.
Machtigt u iemand om namens u bezwaar te maken? Stuur dan ook een kopie van de
machtiging mee. Bij indiening van een bezwaarschrift namens een rechtspersoon, dient u
documenten mee te sturen (origineel uittreksel uit het handelsregister en/of een kopie van
de statuten van de rechtspersoon) waaruit blijkt dat u bevoegd bent namens de
rechtspersoon op te treden.
Pagina 6 van 8Bijlage 1 – Relevante artikelen uit de Wob
Artikel 10
1. Het verstrekken van informatie ingevolge deze wet blijft achterwege voor zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft, die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in de artikelen 9, 10 en 87 van de Algemene
verordening gegevensbescherming, tenzij de verstrekking kennelijk geen inbreuk op
de persoonlijke levenssfeer maakt.
2. Het verstrekken van informatie ingevolge deze wet blijft eveneens achterwege voor zover
het belang daarvan niet opweegt tegen de volgende belangen:
a. de betrekkingen van Nederland met andere staten en met internationale organisaties;
b. de economische of financiële belangen van de Staat, de andere publiekrechtelijke
lichamen of de in artikel 1a, onder c en d, bedoelde bestuursorganen;
c. de opsporing en vervolging van strafbare feiten;
d. inspectie, controle en toezicht door bestuursorganen;
e. de eerbiediging van de persoonlijke levenssfeer;
f. het belang, dat de geadresseerde erbij heeft als eerste kennis te kunnen nemen van
de informatie;
g. het voorkomen van onevenredige bevoordeling of benadeling van bij de
aangelegenheid betrokken natuurlijke personen of rechtspersonen dan wel van
derden.
3. Het tweede lid, aanhef en onder e, is niet van toepassing voor zover de betrokken persoon
heeft ingestemd met openbaarmaking.
4. Het eerste lid, aanhef en onder c en d, het tweede lid, aanhef en onder e, en het zevende
lid, aanhef en onder a, zijn niet van toepassing voor zover het milieu-informatie betreft die
betrekking heeft op emissies in het milieu. Voorts blijft in afwijking van het eerste lid, aanhef
en onder c, het verstrekken van milieu-informatie uitsluitend achterwege voor zover het belang
van openbaarmaking niet opweegt tegen het daar genoemde belang.
5. Het tweede lid, aanhef en onder b, is van toepassing op het verstrekken van milieu-
informatie voor zover deze handelingen betreft met een vertrouwelijk karakter.
6. Het tweede lid, aanhef en onder g, is niet van toepassing op het verstrekken van milieu-
informatie.
7. Het verstrekken van milieu-informatie ingevolge deze wet blijft eveneens achterwege voor
zover het belang daarvan niet opweegt tegen de volgende belangen:
a. de bescherming van het milieu waarop deze informatie betrekking heeft;
b. de beveiliging van bedrijven en het voorkomen van sabotage.
8. Voor zover het vierde lid, eerste volzin, niet van toepassing is, wordt bij het toepassen van
het eerste, tweede en zevende lid op milieu-informatie in aanmerking genomen of deze
informatie betrekking heeft op emissies in het milieu.
Artikel 11
1. In geval van een verzoek om informatie uit documenten, opgesteld ten behoeve van intern
beraad, wordt geen informatie verstrekt over daarin opgenomen persoonlijke
beleidsopvattingen.
2. Over persoonlijke beleidsopvattingen kan met het oog op een goede en democratische
bestuursvoering informatie worden verstrekt in niet tot personen herleidbare vorm. Indien
degene die deze opvattingen heeft geuit of zich erachter heeft gesteld, daarmee heeft
ingestemd, kan de informatie in tot personen herleidbare vorm worden verstrekt.
3. Met betrekking tot adviezen van een ambtelijke of gemengd samengestelde
adviescommissie kan het verstrekken van informatie over de daarin opgenomen persoonlijke
beleidsopvattingen plaatsvinden, indien het voornemen daartoe door het bestuursorgaan dat
Pagina 7 van 8het rechtstreeks aangaat aan de leden van de adviescommissie voor de aanvang va n hun
werkzaamheden kenbaar is gemaakt.
4. In afwijking van het eerste lid wordt bij milieu-informatie het belang van de bescherming
van de persoonlijke beleidsopvattingen afgewogen tegen het belang van openbaarmaking.
Informatie over persoonlijke beleidsopvattingen kan worden verstrekt in niet tot personen
herleidbare vorm. Het tweede lid, tweede volzin, is van overeenkomstige toepassing.
Pagina 8 van 8