File id: 394 File title: wob-woo-besluit-controle-declaratie-commissiegelden.pdf.
Ministerie van Binnenlandse Zaken en
Koninkrijksrelaties
> Retouradres Postbus 20011 2500 EA Den Haag
Ministerie van
Binnenlandse Zaken en
Koninkrijksrelaties
Constitutionele Zaken en
Wetgeving
Turfmarkt 147
Den Haag
Postbus 20011
2500 EA Den Haag
www.rijksoverheid.n1
www.facebook.com/minbzk
www.twitter.com/minbzk
www.linkedin.com/company/
ministerie-van-bzk
15 JUL 2022 Kenmerk
Datum 2022-0000340376
Uw kenmerk
Betreft Besluit op uw verzoek
Met uw verzoek van 21 februari 2022 heeft u het ministerie van Binnenlandse
Zaken en Koninkrijksrelaties gevraagd om informatie openbaar te maken over de
controle op de declaratie van kosten door leden van externe commissies.
Procesverloop
Op 21 maart 2022 is aan u medegedeeld dat de beoordeling van uw verzoek meer
tijd in beslag neemt, omdat uw verzoek zo ingewikkeld is, dat het niet lukt daar
binnen vier weken inhoudelijk op te reageren. Helaas is het niet gelukt om binnen
de gestelde termijn te besluiten op uw verzoek, hiervoor bied ik u mijn excuses
aan.
Over dit verzoek heeft u op 22 maart 2022 contact gehad met een medewerker
van het ministerie van Binnenlandse Zaken en Koninkrijksrelaties.
Tijdens dit gesprek is besproken welke informatie u wenst te ontvangen. U heeft
aangegeven dat u opzoek bent naar informatie over de manier waarop de
departementen invulling geven aan de controle op de declaraties gedaan door
commissieleden en u wilt weten of al deze soorten declaraties worden
gecontroleerd volgens deze werkwijze.
Wettelijk kader
U heeft uw verzoek ingediend in het kader van de Wet openbaarheid van bestuur.
Vanaf 1 mei 2022 is de Wob opgevolgd door de Wet open overheid (hierna: Woo).
Ik behandel uw verzoek daarom als een verzoek op basis van de Woo. De
relevante artikelen uit de Woo kunt u vinden in bijlage 1 bij deze brief.
Besluit
Ik kan uw verzoek niet inwilligen. Er zijn namelijk geen door u gevraagde
documenten bij mijn ministerie aangetroffen.
Graag geef ik u inzicht in de manier waarop er is gezocht naar documenten. Wij
hebben navraag gedaan bij de Afdeling Financieel Beheer. Zij beschikken
bijvoorbeeld niet over een werkinstructie waarin de controle is beschreven. Ook is
gecontroleerd of er organisaties die ressorteren onder BZK beschikken over
Pagina 1 van 5Ministerie van
Binnenlandse Zaken en
Koninkrijksrelaties
Constitutionele Zaken en
Wetgeving
relevante documenten. Hiervoor is een uitvraag gedaan via het BACO, een
gezamenlijk overleg met alle agentschappen ressorterend onder het ministerie Kenmerk
2022-0000340376
van Binnenlandse Zaken en Koninkrijksrelaties. Ook deze uitvraag heeft niet
geleid tot documenten.
Alleen bestaande documenten vallen onder de Woo. Op basis van uw verzoek zou
het ministerie van Binnenlandse Zaken en Koninkrijksrelaties een nieuw document
moeten maken. De Woo verplicht mij niet om nieuwe documenten te maken.
Omdat u uw verzoek rijksbreed heeft gericht, en het ministerie van Binnenlandse
zaken niet over deze informatie beschikt, heb ik uw verzoek doorgezonden aan de
overige departementen.
Overwegingen
Omdat er geen documenten zijn aangetroffen geef ik u graag de onderstaande
korte beschrijving van de binnen het ministerie van BZK gebruikelijke controle
van declaraties:
1. Leden ontvangen hun vergoedingen middels het indienen van
declaraties.
2. Daarin wordt gerefereerd aan de betreffende commissie.
3. Alvorens de declaratie betaalbaar wordt gesteld zal de financiële
administratie (conform wet- en regelgeving) de zogenaamde
verschuldigdheid moeten vaststellen.
4. Daarbij wordt dan gecontroleerd of de hoogte van de gedeclareerde
vergoeding conform de gemaakte financiële afspraak is en of de
declarant voor de gedeclareerde periode inderdaad lid was van de
betreffende commissie.
5. Om deze controle te kunnen uitvoeren en aantoonbaar te maken zal
bij elke declaratie het (commissie-) instellingsbesluit en het
benoemingsbesluit (van de declarant) bijgevoegd moeten zijn.
6. Wanneer de controle een positief resultaat heeft zal over worden
gegaan tot uitbetaling.
Graag wijs ik u op de Leidraad instellen externe commissies zoals te vinden op
www.rijksoverheid.n1 en de Wet vergoedingen adviescolleges en commissies en
het Besluit vergoedingen adviescolleges en commissies zoals te vinden op
wetten.overheid.nl.
Publicatie
Deze brief wordt op www.rilksoverheid.n1 gepubliceerd.
Pagina 2 van 5Ministerie van
Binnenlandse Zaken en
Koninkrijksrelaties
Constitutionele Zaken en
Wetgeving
Vragen
Als u vragen heeft over de afhandeling van uw verzoek, dan kunt u contact Kenmerk
2022-0000340376
opnemen via woo@minbzk.nl. Voor meer informatie over de Woo-procedure, kunt
u kijken op rijksoverheid.nl.
Hoogachtend,
De minister van Binnenlandse Zaken en Koninkrijksrelaties,
nameps-rdeze,
Secretaris-generaal
Belanghebbenden kunnen binnen zes weken na bekendmaking van dit besluit daartegen per
brief bezwaar maken bij de staatssecretaris van Binnenlandse Zaken en Koninkrijksrelaties,
Staf en ondersteunende diensten, Directie Constitutionele Zaken en Wetgeving, Postbus
20011, 2500 EA Den Haag. Het bezwaarschrift moet zijn ondertekend, voorzien zijn van een
datum alsmede de naam en het adres van de indiener en dient vergezeld te gaan van de
gronden waarop het bezwaar berust en, zo mogelijk, een afschrift van het besluit waartegen
het bezwaar is gericht.
Pagina 3 van 5Ministerie van
Binnenlandse Zaken en
Koninkrijksrelaties
Constitutionele Zaken en
Wetgeving
Bijlage 1 — Relevante artikelen uit de Woo
Kenmerk
2022-0000340376
Artikel 1.1
Eenieder heeft recht op toegang tot publieke informatie zonder daartoe een
belang te hoeven stellen, behoudens bij deze wet gestelde beperkingen.
Artikel 2.1
In deze wet en de daarop berustende bepalingen wordt verstaan onder:
document: een door een orgaan, persoon of college als bedoeld in artikel 2.2,
eerste lid, opgemaakt of ontvangen schriftelijk stuk of ander geheel van
vastgelegde gegevens dat naar zijn aard verband houdt met de publieke taak van
dat orgaan, die persoon of dat college;
milieu-informatie: hetgeen daaronder wordt verstaan in artikel 19.1a van de Wet
milieubeheer;
Onze Minister: Onze Minister van Binnenlandse Zaken en Koninkrijksrelaties;
publieke informatie: informatie neergelegd in documenten die berusten bij een
orgaan, persoon of college als bedoeld in artikel 2.2, eerste lid, of informatie die
krachtens artikel 2.3 door een bestuursorgaan kan worden gevorderd.
Artikel 2.5
Bij de toepassing van deze wet wordt uitgegaan van het algemeen belang van
openbaarheid van publieke informatie voor de democratische samenleving.
Artikel 4.1
1. Eenieder kan een verzoek om publieke informatie richten tot een
bestuursorgaan of een onder verantwoordelijkheid van een bestuursorgaan
werkzame instelling, dienst of bedrijf. In het laatste geval beslist het
verantwoordelijke bestuursorgaan op het verzoek.
2. Een verzoek kan mondeling of schriftelijk worden ingediend en kan elektronisch
worden verzonden op de door het bestuursorgaan aangegeven wijze.
3. De verzoeker behoeft bij zijn verzoek geen belang te stellen.
4. De verzoeker vermeldt bij zijn verzoek de aangelegenheid of het daarop
betrekking hebbende document, waarover hij informatie wenst te ontvangen.
5. Indien een verzoek te algemeen geformuleerd is, verzoekt het bestuursorgaan
binnen twee weken na ontvangst van het verzoek de verzoeker om het verzoek te
preciseren en is het de verzoeker daarbij behulpzaam.
6. Het bestuursorgaan kan besluiten een verzoek niet te behandelen, indien de
verzoeker niet meewerkt aan een verzoek tot precisering als bedoeld het vijfde
lid. In afwijking van artikel 4:5, vierde lid, van de Algemene wet bestuursrecht
wordt het besluit om het verzoek niet te behandelen aan de verzoeker
bekendgemaakt binnen twee weken nadat het verzoek is gepreciseerd of nadat de
daarvoor gestelde termijn ongebruikt is verstreken.
7. Een verzoek om informatie wordt ingewilligd met inachtneming van het
bepaalde in hoofdstuk 5.
Artikel 4.4
1. Het bestuursorgaan beslist op het verzoek om informatie zo spoedig mogelijk,
doch uiterlijk binnen vier weken gerekend vanaf de dag na die waarop het
verzoek is ontvangen.
Pagina 4 van 5Ministerie van
Binnenlandse Zaken en
Koninkrijksrelaties
Constitutionele Zaken en
Wetgeving
2. Het bestuursorgaan kan de beslissing voor ten hoogste twee weken verdagen,
indien de omvang of de gecompliceerdheid van de informatie een verlenging Kenmerk
2022-0000340376
rechtvaardigt. Van de verdaging wordt voor de afloop van de eerste termijn
schriftelijk gemotiveerd mededeling gedaan aan de verzoeker.
3. Onverminderd artikel 4:15 van de Algemene wet bestuursrecht wordt de
termijn voor het geven van een beschikking opgeschort gerekend vanaf de dag na
die waarop het bestuursorgaan de verzoeker meedeelt dat toepassing is gegeven
aan artikel 4:8 van de Algemene wet bestuursrecht, tot en met de dag waarop
door de belanghebbende of belanghebbenden een zienswijze naar voren is
gebracht of de daarvoor gestelde termijn ongebruikt is verstreken.
4. Indien de opschorting, bedoeld in het derde lid, eindigt, doet het
bestuursorgaan daarvan zo spoedig mogelijk mededeling aan de verzoeker, onder
vermelding van de termijn binnen welke de beschikking alsnog moet worden
gegeven.
5. Indien het bestuursorgaan heeft besloten informatie te verstrekken, wordt de
informatie verstrekt tegelijk met de bekendmaking van het besluit, tenzij naar
verwachting een belanghebbende bezwaar daartegen heeft, in welk geval de
informatie wordt verstrekt twee weken nadat de beslissing is bekendgemaakt.
Indien wordt verzocht om een voorlopige voorziening als bedoeld in artikel 8:81
van de Algemene wet bestuursrecht, wordt de openbaarmaking opgeschort totdat
de voorzieningenrechter uitspraak heeft gedaan of het verzoek is ingetrokken.
6. Indien het bestuursorgaan heeft besloten informatie te verstrekken die
rechtstreeks betrekking heeft op een derde of die van een derde afkomstig is,
deelt het bestuursorgaan dit besluit gelijktijdig mede aan deze derde.
Pagina 5 van 5