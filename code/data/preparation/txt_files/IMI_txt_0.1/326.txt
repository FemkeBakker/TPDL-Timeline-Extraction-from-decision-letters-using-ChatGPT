File id: 326 File title: wob-beleid-correspondentie-bkr-besluit.pdf.
> Retouradres Postbus 20201 2500 EE Den Haag
Directie Juridische Zaken
Korte Voorhout 7
2511 CW Den Haag
Postbus 20201
2500 EE Den Haag
www.rijksoverheid.nl
Inlichtingen
E wooverzoekendjz@minfin.nl
www.minfin.nl
Ons kenmerk
2021-0000234575
Uw brief (kenmerk)
8 maart 2021
Datum 23 mei 2022
Betreft Besluit op uw Wob-verzoek inzake het beleid met Bijlagen
betrekking tot correspondentie met het Bureau Krediet A - Relevante artikelen Woo
B - Transponeringstabel
Registratie
C - Inventarislijst
D - Documenten
Geachte,
In uw verzoek van 8 maart 2021, door mij ontvangen op dezelfde datum, heeft u
gevraagd om openbaarmaking van informatie het beleid met betrekking tot de
correspondentie met het Bureau Krediet Registratie.
U vraagt documenten “met betrekking tot Correspondentie met het Bureau
Krediet Registratie van 01-07-2019 tot 01-02-2021, waaronder:
- Vergaderstukken, waaronder: besluiten, besluitenlijsten en notulen,
agenda’s, uitnodigingen, presentielijsten, ingekomen stukken;
- Alle externe correspondentie (brieven, e-mails inclusief bijlagen,
gespreksnotities, SMS-jes en WhatsApp-berichten);
- Memo's, notities;
- Rapporten, adviezen;
- Financiële documenten;
- Datasets.”
De ontvangst van uw verzoek heb ik u schriftelijk bevestigd bij brief van 10 maart
2021, met kenmerk 2021-0000049101. Met deze brief heb ik tevens de
beslistermijn met vier weken verdaagd.
Op 2 april 2021 heeft u met medewerkers van mijn ministerie gesproken over de
inhoud van uw Wob-verzoek.
U heeft uw verzoek om openbaarmaking van informatie gedaan op grond van de
Wet openbaarheid van bestuur (hierna: Wob). Vanaf 1 mei 2022 is de Wob
vervangen door de Wet open overheid (hierna: Woo). De Woo kent geen
overgangsrecht, dit betekent dat vanaf 1 mei de Woo geldt. Uw Wob-verzoek van
8 maart 2021 neem ik daarom als een Woo-verzoek in behandeling.
De beoordeling van de documenten heeft plaatsgevonden op basis van de Wob en
is afgerond voordat de Woo in werking trad. Dit brengt met zich mee dat de
aanduiding van de toegepaste uitzonderingsgronden in bijlage C en D afwijken
van de motivering in het besluit. Ter bevordering van de leesbaarheid heb ik in
bijlage B een transponeringstabel opgenomen, waarin de uitzonderingsgronden
Pagina 1 van 10op basis van de Wob en de Woo staan omschreven, en een aanduiding van de
Directie Juridische Zaken
eventuele verschillen.
Ons kenmerk
Het is helaas niet gelukt om binnen de wettelijke termijn op uw Wob-verzoek te 2021-0000234575
beslissen. Hiervoor bied ik u mijn excuses aan.
Wettelijk kader
Ik behandel uw verzoek als een verzoek op grond van de Wet open overheid
(Woo). De relevante artikelen uit de Woo kunt u vinden in bijlage A bij deze brief.
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in het eerste artikel 1.1. van de
Woo. Dit is een belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. De Woo is
niet van toepassing op informatie die al openbaar is.
De toetsing aan de uitzonderingsgronden verloopt als volgt. Eerst kijk ik of een
van de uitzonderingsgronden speelt. Dat doe ik meestal per alinea, soms per zin.
Vervolgens kijk ik wat voor soort uitzonderingsgrond het is. Als het een absolute
uitzonderingsgrond is, mag ik de informatie niet verstrekken. Als het een
relatieve uitzonderingsgrond is, moet ik een afweging maken tussen het
algemene belang van openbaarheid en het specifieke belang dat de
uitzonderingsgrond beschermt. Daarbij weegt het belang van openbaarheid
zwaar. Als ik informatie weiger, moet ik goed motiveren waarom ik dat doe. Dat
geldt nog sterker als de informatie ouder dan vijf jaar is.
Wanneer het gaat om informatie waar belangen van anderen bij betrokken zijn,
moet ik hen de mogelijkheid geven om een zienswijze in te dienen. Dit betekent
dat zij hun mening kunnen geven over of de informatie wel of niet openbaar
gemaakt moet worden. Het is uiteindelijk aan mij om te beslissen of ik de
informatie openbaar maak.
In de inventarislijst en op de documenten heb ik opgenomen welke
uitzonderingsgronden van toepassing zijn.
Inventarisatie documenten
Op basis van uw verzoek heb ik gezocht in de digitale archiefsystemen, e-mail
inboxen en WhatsApp-gesprekken van betrokken medewerkers.
Bij deze inventarisatie zijn meerdere documenten aangetroffen. Deze documenten
zijn genoemd in de inventarislijst in bijlage C bij deze brief.
De Woo is niet van toepassing op documenten die al openbaar zijn. Een aantal
documenten is reeds openbaar en staat op de inventarislijst als zodanig
aangemerkt. Op de inventarislijst staat ook aangegeven waar u deze documenten
kunt vinden.
U heeft in uw verzoek aangegeven over welke aangelegenheid u informatie wilt
ontvangen. Een aantal documenten gaat gedeeltelijk niet over de door u
aangegeven aangelegenheid en staan op de inventarislijst als zodanig
Pagina 2 van 10aangemerkt. Deze informatie valt daarom buiten de reikwijdte van uw verzoek en
Directie Juridische Zaken
heb ik daarom uit de documenten verwijderd.
Ons kenmerk
Derde-belanghebbenden 2021-0000234575
Bij de openbaarmaking van diverse documenten spelen belangen van derden een
rol. Deze derde-belanghebbenden zijn vooraf gevraagd om hun mening te geven
over de voorgenomen wijze van openbaarmaking van de documenten.
Meerdere derde-belanghebbenden stemmen in met de openbaarmaking van de
documenten.
Eén derde-belanghebbende heeft verzocht om gegevens in documenten die
verband houden met informatiebeveiliging niet te verstrekken, op grond van
artikel 10, eerste lid, onder c, van de Wob, omdat deze vertrouwelijk zijn en
bedrijfsgevoelig.
Een andere derde-belanghebbende heeft bezwaar tegen openbaarmaking van
gegevens die verband houden met een toezichtvertrouwelijk onderzoek, op grond
van artikel 10, eerste lid, onder c, van de Wob en artikel 10, tweede lid, onder g,
van de Wob, omdat het document (bedrijfs)vertrouwelijke informatie bevat, en bij
openbaarmaking kan leiden tot reputatie- dan wel imagoschade van de betrokken
partijen.
De zienswijze van de derde-belanghebbenden heb ik in mijn belangenafweging
meegenomen. Ik volg deze zienswijzen gedeeltelijk. Ik licht dit nader toe onder
Motivering.
Besluit
Ik besluit een deel van de door u gevraagde informatie niet openbaar te maken.
Per document is op de inventarislijst aangegeven welke uitzonderingsgronden zijn
toegepast. De inventarislijst maakt integraal onderdeel uit van het besluit. Voor
de motivering van dit besluit verwijs ik naar het onderdeel “Overwegingen”.
Overwegingen
Bedrijfs- en fabricagegegevens (artikel 5.1, eerste lid, aanhef en onder c, van de
Woo)
Op grond van artikel 5.1, eerste lid, aanhef en onder c, van de Woo mag ik geen
informatie openbaar maken als het gaat om bedrijfs- en fabricagegegevens die in
vertrouwen aan de overheid zijn medegedeeld. De vertrouwelijkheid van de
informatie die aan de overheid is verstrekt, kan bijvoorbeeld blijken uit een
expliciete verklaring. Het is ook mogelijk dat de vertrouwelijkheid door de
verstrekker mocht worden aangenomen. Uit voorafgaande correspondentie via
brief of e-mail blijkt dat de informatie in vertrouwen is gedeeld met de overheid.
Het gaat hier om gegevens waaruit informatie kan worden afgelezen of afgeleid
over de technische bedrijfsvoering, het productieproces, de afzet van producten
of de afnemers of leveranciers. Ook financiële gegevens kunnen als bedrijfs- en
fabricagegegevens worden aangemerkt.
De informatie waar u om heeft gevraagd gaat onder andere over (hoofdstukken
van) technische handleidingen voor toegang door enkel geautoriseerde partijen
op privacygevoelige persoonsgegevens. Een derde-belanghebbende heeft
bezwaar gemaakt tegen deze documenten. Deze informatie is namelijk een
belangrijk onderdeel van het informatiebeveiligingsframework van de derde-
belanghebbende en is om die reden strikt vertrouwelijk. Deze informatie is aan
mij vertrouwelijk overhandigd in het kader van de voorbereiding van een
Pagina 3 van 10wetsvoorstel ten behoeve van waarborgen bij kredietregistratie. Ik volg deze
Directie Juridische Zaken
zienswijze, omdat uit deze informatie kan worden afgeleid met welke codes,
protocollen en scores wordt gewerkt, en hoe deze gegevens vervolgens worden
Ons kenmerk
toegepast. Openbaarmaking van deze gegevens zou ertoe leiden dat inzicht kan
2021-0000234575
worden verkregen in de procedures en maatregelen die de derde-belanghebbende
toepast om privacygevoelige informatie te beschermen. Ik maak deze informatie
dus niet openbaar. Waar van toepassing heb ik deze informatie in de documenten
onleesbaar gemaakt onder vermelding van: 10.1.c.
Een andere derde-belanghebbende heeft bezwaar gemaakt tegen
openbaarmaking van een document dat verband houdt met de beëindiging van
een toezichtvertrouwelijk onderzoek, omdat dit document bedrijfsvertrouwelijke
informatie bevat. Ik volg de zienswijze op dit punt echter niet, maar maak deze
brief niet openbaar vanwege onevenredige benadeling van de toezichthouder in
het kader van zijn wettelijke taak. Ik verwijs u hiervoor naar de motivering onder
artikel 5.1, tweede lid, aanhef en onder i, van de Woo.
De eerbiediging van de persoonlijke levenssfeer (artikel 5.1, tweede lid, aanhef
en onder e, van de Woo)
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. Het gaat om
persoonsgegevens die (indirect) te herleiden zijn tot een persoon zoals namen, e-
mailadressen, telefoonnummers en functienamen. Bij bepaalde passages uit
bepaalde documenten is dit het geval. Ik vind het in dit geval belangrijk dat de
identiteit van betrokkene niet bekend wordt omdat dit zijn of haar privacy kan
schenden. Dat vind ik niet wenselijk. Daarom maak ik deze persoonsgegevens
niet openbaar.
In het diverse documenten staan ook persoonsgegevens van ambtenaren. Het
gaat om gegevens die herleidbaar zijn tot een persoon, zoals onder meer namen,
e-mailadressen, functienamen en telefoonnummers. In het kader van goed
werkgeverschap vind ik dat het belang van privacy zwaarder moet wegen dan het
belang van openbaarheid. Dit ter bescherming van de privacy van de betrokken
ambtenaar/ambtenaren. Daarbij weegt mee dat het hier niet gaat om het
opgeven van een naam aan een individuele burger die met een ambtenaar in
contact treedt, maar om, openbaarmaking op grond van de Woo.
Waar van toepassing heb ik deze informatie in de documenten onleesbaar
gemaakt onder vermelding van: 10.2.e.
Het belang van het goed functioneren van de Staat, andere publiekrechtelijke
lichamen of bestuursorganen (artikel 5.1, tweede lid, aanhef en onder i, van de
Woo)
Op grond van artikel 5.1, tweede lid, aanhef en onder i, van de Woo kan ik geen
informatie openbaar maken wanneer dit het goed functioneren van de Staat of
andere overheden schaadt en dit belang zwaarder weegt dan het belang van
openbaarheid. Eén document bevat informatie die verband houdt met de
uitvoering van toezicht. Een derde-belanghebbende heeft bezwaar tegen
openbaarmaking van dit document, omdat openbaarmaking tot imago- dan wel
reputatieschade van de betrokken partijen kan leiden. Het document bevat ook
toezichtvertrouwelijke informatie. Het gaat hierbij om informatie die het
functioneren van de Staat of andere overheden in gevaar zou kunnen brengen. Ik
vind dat dit belang zwaarder moet wegen dan het belang van openbaarheid.
Ik acht het belang van de toezichthouder om zijn wettelijke taak naar behoren uit
te kunnen oefenen zwaarder dan het belang van openbaarmaking.
Pagina 4 van 10Openbaarmaking van deze informatie kan er namelijk toe leiden dat de
Directie Juridische Zaken
toezichtrelatie tussen de toezichthouder en derde-partijen onder druk komt te
staan, wat de toezichthoudende taak zal bemoeilijken. Ik volg deze derde-
Ons kenmerk
belanghebbende daarom in zijn zienswijze en maak het document niet openbaar
2021-0000234575
onder vermelding van: 10.2.g.
Concepten
Meerdere documenten bevatten informatie die ziet op het conceptwetsvoorstel
ten behoeve van waarborgen bij kredietregistratie.1 Het conceptwetsvoorstel is in
voorbereiding en internetconsultatie heeft nog niet plaatsgevonden. Voor een
ordentelijk verloop van het besluitvormingsproces is het belangrijk dat dit gebeurt
op basis van voldragen documenten. Wanneer communicatie over conceptteksten
of de conceptteksten zelf openbaar worden gemaakt is dit schadelijk voor het
goed functioneren van de Staat nu er een publiek debat kan ontstaan over
documenten die nog niet rijp zijn voor besluitvorming. Daar is ook hier sprake
van. Uit deze documenten blijkt onder andere wat de inbreng van het BKR was.
Deze informatie is niet openbaar, en de fase waarin het wetsvoorstel zich nu
bevindt leent zich ook nog niet voor openbaarmaking van deze documenten.
Omdat het conceptwetsvoorstel nog niet ter internetconsultatie kan worden
voorgelegd, is het nog niet duidelijk in hoeverre de input van relevante
stakeholders een rol spelen bij de inhoud van het voorstel. Dit kan de verdere
voorbereiding van het wetsvoorstel bemoeilijken. Deze documenten maak ik
daarom niet openbaar met een beroep op het belang van het goed functioneren
van de Staat. Waar van toepassing verstrek ik deze documenten niet onder
vermelding van: 10.2.g.
Het voorkomen van onevenredige benadeling (artikel 5.1, vijfde lid, van de Woo)
Op grond van artikel 5.1, vijfde lid, van de Woo mag ik in uitzonderlijke gevallen
geen informatie openbaar maken als dit iemand onevenredige benadeling
toebrengt en de voorkoming daarvan zwaarder weegt dan het belang van
openbaarheid. Bij één document is dit het geval, omdat deze die normaliter
achter een zogeheten betaalmuur staat. Het gaat hierbij om de website van de
Kamer van Koophandel. Openbaarmaking van dit document zou leiden tot
onevenredige benadeling van de Kamer van Koophandel, aangezien met het Wob-
besluit effectief de betaalmuur zou worden gepasseerd. Hierdoor zou de Kamer
van Koophandel financieel onevenredig worden benadeeld en worden derden die
normaliter geen (gratis) toegang hebben tot deze informatie onevenredig
bevoordeeld. Daar komt bij dat brede openbaarmaking van dit type informatie
kan leiden tot oneigenlijk gebruik van de gegevens, waardoor de bescherming
van privacy in het geding kan komen. Ik maak deze informatie daarom niet
openbaar onder vermelding van: 10.2.g.
Wijze van openbaarmaking en publicatie
De documenten die (gedeeltelijk) openbaar worden, worden samen met deze
brief de documenten digitaal aan u toegezonden.
Plaatsing op internet
Dit besluit en de documenten die voor iedereen gedeeltelijk openbaar worden,
worden op www.rijksoverheid.nl gepubliceerd.
1 Kamerstukken II 2019/20, 32 761, 155.
Pagina 5 van 10Afschrift aan belanghebbenden
Directie Juridische Zaken
Een kopie van dit besluit verzend ik naar de derde-belanghebbende(n).
Ons kenmerk
2021-0000234575
Hoogachtend,
DE MINISTER VAN FINANCIEN,
namens deze,
b/a
mr. M.S. Bogtstra
De directeur Juridische Zaken
Deze brief is een besluit in de zin van de Algemene wet bestuursrecht. Op grond
van die wet kunt u tegen dit besluit binnen zes weken na de dag waarop dit
besluit is bekendgemaakt een bezwaarschrift indienen. Het bezwaarschrift moet
worden gericht aan de minister van Financiën, ter attentie van de Directie
Juridische Zaken, Postbus 20201, 2500 EE Den Haag. Het bezwaarschrift dient te
worden ondertekend en dient ten minste het volgende te bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaar zich richt;
d. een opgave van de redenen waarom u zich met het besluit niet kunt verenigen.
Pagina 6 van 10Bijlage A – Relevante artikelen Woo
Directie Juridische Zaken
Artikel 5.1
Ons kenmerk
1. Het openbaar maken van informatie ingevolge deze wet blijft achterwege voor 2021-0000234575
zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf 3.1 onderscheidenlijk
paragraaf 3.2 van de Uitvoeringswet Algemene verordening
gegevensbescherming, tenzij de betrokkene uitdrukkelijk toestemming heeft
gegeven voor de openbaarmaking van deze persoonsgegevens of deze
persoonsgegevens kennelijk door de betrokkene openbaar zijn gemaakt;
e. nummers betreft die dienen ter identificatie van personen die bij wet of
algemene maatregel van bestuur zijn voorgeschreven als bedoeld in artikel 46
van de Uitvoeringswet Algemene verordening gegevensbescherming, tenzij de
verstrekking kennelijk geen inbreuk op de levenssfeer maakt.
2. Het openbaar maken van informatie blijft eveneens achterwege voor zover het
belang daarvan niet opweegt tegen de volgende belangen:
a. de betrekkingen van Nederland met andere landen en staten en met
internationale organisaties;
b. de economische of financiële belangen van de Staat, andere publiekrechtelijke
lichamen of bestuursorganen, in geval van milieu-informatie slechts voor zover de
informatie betrekking heeft op handelingen met een vertrouwelijk karakter;
c. de opsporing en vervolging van strafbare feiten;
d. de inspectie, controle en toezicht door bestuursorganen;
e. de eerbiediging van de persoonlijke levenssfeer;
f. de bescherming van andere dan in het eerste lid, onderdeel c, genoemde
concurrentiegevoelige bedrijfs- en fabricagegegevens;
g. de bescherming van het milieu waarop deze informatie betrekking heeft;
h. de beveiliging van personen en bedrijven en het voorkomen van sabotage;
i. het goed functioneren van de Staat, andere publiekrechtelijke lichamen of
bestuursorganen.
3. Indien een verzoek tot openbaarmaking op een van de in het tweede lid
genoemde gronden wordt afgewezen, bevat het besluit hiervoor een
uitdrukkelijke motivering.
4. Openbaarmaking kan tijdelijk achterwege blijven, indien het belang van de
geadresseerde van de informatie om als eerste kennis te nemen van de
informatie dit kennelijk vereist. Het bestuursorgaan doet mededeling aan de
verzoeker van de termijn waarbinnen de openbaarmaking alsnog zal geschieden.
5. In uitzonderlijke gevallen kan openbaarmaking van andere informatie dan
milieu-informatie voorts achterwege blijven indien openbaarmaking onevenredige
benadeling toebrengt aan een ander belang dan genoemd in het eerste of tweede
lid en het algemeen belang van openbaarheid niet tegen deze benadeling
opweegt. Het bestuursorgaan baseert een beslissing tot achterwege laten van de
openbaarmaking van enige informatie op deze grond ten aanzien van dezelfde
informatie niet tevens op een van de in het eerste of tweede lid genoemde
gronden.
6. Het openbaar maken van informatie blijft in afwijking van het eerste lid,
onderdeel c, in geval van milieu-informatie eveneens achterwege voor zover
daardoor het in het eerste lid, onderdeel c, genoemde belang ernstig geschaad
Pagina 7 van 10wordt en het algemeen belang van openbaarheid van informatie niet opweegt
Directie Juridische Zaken
tegen deze schade.
7. Het eerste en tweede lid zijn niet van toepassing op milieu-informatie die Ons kenmerk
betrekking heeft op emissies in het milieu. 2021-0000234575
Artikel 5.2
1. In geval van een verzoek om informatie uit documenten, opgesteld ten
behoeve van intern beraad, wordt geen informatie verstrekt over daarin
opgenomen persoonlijke beleidsopvattingen. Onder persoonlijke
beleidsopvattingen worden verstaan ambtelijke adviezen, visies, standpunten en
overwegingen ten behoeve van intern beraad, niet zijnde feiten, prognoses,
beleidsalternatieven, de gevolgen van een bepaald beleidsalternatief of
andere onderdelen met een overwegend objectief karakter.
2. Het bestuursorgaan kan over persoonlijke beleidsopvattingen met het oog op
een goede en democratische bestuursvoering informatie verstrekken in niet tot
personen herleidbare vorm. Indien degene die deze opvattingen heeft geuit of
zich erachter heeft gesteld, daarmee heeft ingestemd, kan de informatie in tot
personen herleidbare vorm worden verstrekt.
3. Onverminderd het eerste en tweede lid wordt uit documenten opgesteld ten
behoeve van formele bestuurlijke besluitvorming door een minister, een
commissaris van de Koning, Gedeputeerde Staten, een gedeputeerde, het college
van burgemeester en wethouders, een burgemeester en een wethouder,
informatie verstrekt over persoonlijke beleidsopvattingen in niet tot personen
herleidbare vorm, tenzij het kunnen voeren van intern beraad onevenredig
wordt geschaad.
4. In afwijking van het eerste lid wordt bij milieu-informatie het belang van de
bescherming van de persoonlijke beleidsopvattingen afgewogen tegen het belang
van openbaarmaking. Informatie over persoonlijke beleidsopvattingen kan
worden verstrekt in niet tot personen herleidbare vorm. Indien degene die deze
opvattingen heeft geuit of zich erachter heeft gesteld, daarmee heeft ingestemd,
kan de informatie in tot personen herleidbare vorm worden verstrekt.
Pagina 8 van 10Bijlage B – Transponeringstabel Wob-Woo
Directie Juridische Zaken
Uitzonderingsgrond in de Uitzonderingsgrond in de Wet open Ons kenmerk
Wet openbaarheid van overheid (artikel/code) 2021-0000234575
bestuur (artikel/code)
1. E enheid van de Kroon (10.1.a) Eenheid van de Kroon (5.1.1.a)
2. V eiligheid van de Staat Veiligheid van de Staat (5.1.1.b)
(10.1.b)
3. V ertrouwelijk verstrekte Vertrouwelijk verstrekte bedrijfs- en
bedrijfs- en fabricagegegevens fabricagegegevens (uitgezonderd milieu-
(uitgezonderd milieu- informatie) (5.1.1.c)
informatie) (10.1.c)
4. B ijzondere persoonsgegevens 1. Bijzondere persoonsgegevens
(10.1.d) (5.1.1.d)
2. Nationale identificatienummers
(5.1.1.e)
5. I nternationale betrekkingen Internationale betrekkingen (5.1.2.a)
(10.2.a)
6. I . Economische of financiële Economische of financiële belangen van
belangen van de staat de staat (5.1.2.b)
(10.2.b)
II. Economische of financiële
belangen van de Staat met
een vertrouwelijk karakter
(milieu-informatie) (10.5)
7. O psporing en vervolging van Opsporing en vervolging van strafbare
strafbare feiten (10.2.c) feiten (5.1.2.c)
8. I nspectie, controle en toezicht Inspectie, controle en toezicht door
door bestuursorganen (10.2.d) bestuursorganen (5.1.2.d)
9. E erbiediging van de Eerbiediging van de persoonlijke
persoonlijke levenssfeer levenssfeer (5.1.2.e)
(10.2.e)
10. B elang van de geadresseerde Belang van de geadresseerde om als
om als eerste kennis te eerste kennis te kunnen nemen (5.1.4)
kunnen nemen (10.2.f)
11. H et voorkomen van 1. Bescherming van andere dan
onevenredige bevoordeling of vertrouwelijk aan de overheid verstrekte
benadeling (10.2.g) concurrentiegevoelige bedrijfs- en
fabricagegegevens (5.1.2.f)
2. De bescherming van het milieu waarop
deze informatie betrekking heeft
(uitgezonderd milieu-informatie)
(5.1.2.g)
3. De beveiliging van personen of
bedrijven en het voorkomen van
sabotage (uitgezonderd milieu-
informatie) (5.1.2.h)
4. Het goed functioneren van de staat
(…) of bestuursorganen (5.1.2.i)
12. H et voorkomen van Het voorkomen van onevenredige
onevenredige bevoordeling of bevoordeling of benadeling (5.1.5)
benadeling (uitgezonderd
milieu-informatie) (10.2.g)
Pagina 9 van 1013. D e bescherming van het De bescherming van het milieu waarop
Directie Juridische Zaken
milieu waarop de informatie de informatie betrekking heeft (5.1.2.g)
betrekking heeft (10.7.a) Ons kenmerk
14. D e beveiliging van personen of De beveiliging van personen of bedrijven 2021-0000234575
bedrijven en het voorkomen en het voorkomen van sabotage (milieu-
van sabotage (milieu- informatie) (5.1.2.h)
informatie) (10.7.b)
15. N iet verstrekken van 1. Is er sprake van persoonlijke
persoonlijke beleidsopvattingen in documenten
beleidsopvattingen (11.1) opgesteld voor formele bestuurlijke
besluitvorming? Verstrekken, tenzij het
voeren van intern beraad onevenredig
wordt geschaad (5.2.3)
2. Wel verstrekken persoonlijke
beleidsopvatting in het kader van goed
en democratisch bestuur (5.2.2)
3. Niet verstrekken van persoonlijke
beleidsopvattingen (5.2.1)
16. W el verstrekken persoonlijke Wel verstrekken persoonlijke
beleidsopvatting in het kader beleidsopvatting in het kader van goed
van goed en democratisch en democratisch bestuur (5.2.2)
bestuur (11.2)
17. Informatie ouder dan vijf jaar (5.3)
Pagina 10 van 10