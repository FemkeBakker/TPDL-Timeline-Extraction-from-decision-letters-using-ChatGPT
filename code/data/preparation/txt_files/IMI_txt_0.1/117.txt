File id: 117 File title: besluit-wob-vrouwen-in-adviescolleges.pdf.
.41p Ministerie van Binnenlandse Zaken en
nwrt- Koninkrijksrelaties
www.rijksoverheid.n1
www.facebook.com/rninbzk
www.twitter.com/minbzk
www.linkedin.com/company/
ministerie-van-bzk
Kenmerk
2022-0000043220
Uw kenmerk
1 4 MRT 2022
Datum
Betreft Beslissing op uw Wob-verzoek
Bij brief van 30 november 2021, bij mijn ministerie ontvangen op 3 december
2021, heeft u bij mijn ministerie een verzoek ingediend als bedoeld in artikel 3,
eerste lid, van de Wet openbaarheid van bestuur (hierna: Wob). Uw verzoek heeft
betrekking op:
de openbaarmaking van alle op BZK aanwezige dan wel voor BZK beschikbare
documenten - fysiek, in extern depot, digitaal of achterhaalbaar - die gegevens
per eind 2019 bevatten:
• over het aantal leden van,
• de aantallen vrouwen in,
• de percentages in, en
• het geslacht van de voorzitters van:
A. alle onder de Kaderwet adviescolleges vallende instanties, en van
B. alle commissies die staan op de lijst die door staatssecretaris Knops op 20
september 2019 aan de Eerste Kamer is aangeboden en die niet al vallen
onder A.
Bij brief van 24 januari 2022 heb ik de ontvangst van uw verzoek aan u
bevestigd.
Op 26 januari 2022 is er contact met u opgenomen omtrent uw Wob-verzoek. Er
is aan u medegedeeld dat door een ongelukkige gang van zaken de behandeling
van het Wob-verzoek nog niet had plaatsgevonden. Met u is de afspraak gemaakt
dat mijn ministerie het Wob-verzoek zo snel mogelijk in behandeling neemt.
Bij brief van 26 januari 2022 is het contact en de afspraak bevestigd.
Met betrekking tot uw verzoek om informatie bericht ik u als volgt.
Pagina 1 van 4Datum
Kenmerk
2022-0000043220
Wettelijk kader
Uw verzoek valt onder de reikwijdte van de Wob. Voor de relevante Wob-artikelen
verwijs ik naar de bijlage 1.
Inventarisatie documenten
Op basis van uw verzoek is er een inventarisatie gemaakt van de bij mijn ministerie
aanwezige documenten. Er zijn 66 documenten aangetroffen. Een overzicht van die
documenten is opgenomen in een inventarislijst die als bijlage 2 deel uitmaakt van
dit besluit. Er is niet specifiek uitgevraagd naar het geslacht van voorzitters van
adviescolleges en commissies. Om verantwoording over artikel 12, derde lid, van
de Kaderwet af te leggen, met inachtneming van de (U)AVG, worden de gegevens
op geaggregeerd niveau gepubliceerd. Hiermee wordt invulling gegeven aan de
toezeggingen zonder dat de gegevens op detailniveau worden geopenbaard. Gezien
de herleidbaarheid, zal niet meer afzonderlijk over voorzitters worden
gerapporteerd.
Besluit
Deels openbaar
Ik heb besloten uw verzoek met toepassing van artikel 10 tweede lid, aanhef en
onder e, van de Wob gedeeltelijk te in te willigen door de in bijlage 2 opgenomen
documenten openbaar te maken met uitzondering van de daarin vermelde
persoonsgegevens, zoals namen, telefoonnummers en e-mailadressen.
De documenten betreffen per college/commissie het aantal leden, het aantal
vrouwen en het percentage vrouwen. Overigens zijn de gegevens die ik u verstrek
over de aantallen leden van Kaderwet-adviescolleges reeds per college openbaar
gemaakt in de JBR over 2019.
Voor het overige zijn er geen documenten aangetroffen. Ik kan uw verzoek om
informatie over het geslacht van de afzonderlijke voorzitters en over het tweede
element van uw verzoek dan ook niet inwilligen. Ik wijs uw Wob-verzoek op dit
onderdeel dan ook af.
Overwegingen
Algemene overweging: openbaarheid t.a.v. een ieder
Ingevolge artikel 3, vijfde lid, van de Wob, wordt een verzoek om informatie
ingewilligd met inachtneming van het bepaalde in de artikelen 10 en 11.
Het recht op openbaarmaking op grond van de Wob dient uitsluitend het publieke
belang van een goede en democratische bestuursvoering. Het komt iedere burger
in gelijke mate toe. Daarom kan ten aanzien van de openbaarheid geen
onderscheid worden gemaakt naar gelang de persoon of de bedoeling of belangen
van de verzoeker. Bij de te verrichten belangenafweging worden dan ook
betrokken het algemene belang bij openbaarmaking van de gevraagde informatie
en de door de weigeringsgronden te beschermen belangen, maar niet het
specifieke belang van de verzoeker.
Pagina 2 van 4Datum
Kenmerk
2022-0000043220
Evenmin kent de Wob een beperkte vorm van openbaarmaking. Dit betekent dat
openbaarmaking van de gevraagde documenten uitsluitend aan u op grond van
de Wob niet mogelijk is. Indien ik aan u de betreffende documenten verstrek,
moet ik deze ook aan anderen geven indien zij daarom verzoeken. In dat licht
vindt de onderstaande toetsing aan de artikelen 10 en 11 dan ook plaats.
De eerbiediging van de persoonlijke levenssfeer (art. 10, lid 2 sub e Wob)
Op grond van artikel 10, tweede lid, aanhef en onder e, van de Wob blijft
verstrekking van informatie achterwege voor zover het belang daarvan niet
opweegt tegen het belang dat de persoonlijke levenssfeer wordt geëerbiedigd.
In alle e-mails die worden versterkt komen persoonsgegevens voor. Hoewel
derden, ambtenaren en andere bij de besluitvorming betrokken personen in hun
beroepshalve functioneren als zodanig niet ten volle een beroep kunnèn doen op
de persoonlijke levenssfeer, geldt dit volgens vaste rechtspraak wel voor
gegevens als namen, telefoonnummers (werk en privé), e-mailadressen en
handtekeningen en parafen.
In de documenten staan persoonsgegevens. Dit betreft gegevens die herleidbaar
zijn tot een persoon, zoals onder meer namen, e-mailadressen, functienamen en
telefoonnummers. In het kader van goed werkgeverschap ben ik van oordeel dat
ten aanzien van deze gegevens het belang dat de persoonlijke levenssfeer wordt
geëerbiedigd, zwaarder moet wegen dan het belang van openbaarheid. Dit ter
bescherming van de persoonlijke levenssfeer van de betrokken ambtenaar.
Daarbij is van belang dat het hier niet gaat om het opgeven van een naam aan
een individuele burger die met een ambtenaar in contact treedt, maar om
openbaarmaking van de naam in de zin van de Wob. Ik maak deze informatie dan
ook niet openbaar.
Omdat dit de enige weigeringsgrond is waarop ik een beroep doe, is dit niet ook
nog eens van geval tot geval in de desbetreffende documenten vermeld.
Pagina 3 van 4Datum
Kenmerk
2022-0000043220
Plaatsing op internet
Dit Wob-besluit wordt enkele werkdagen na toezending gepubliceerd op de
website www.rijksoverheid.nl.
Ik vertrouw erop u hiermee voldoende te hebben geïnformeerd.
Hoogachtend,
De minister van Binnenlandse Zaken en Koninkrijksrelaties,
namens deze,
Secretaris-generaal
Belanghebbenden kunnen binnen zes weken na bekendmaking van dit besluit daartegen per
brief bezwaar maken bij de minister van Binnenlandse Zaken en Koninkrijksrelaties, Directie
Constitutionele Zaken en Wetgeving, Postbus 20011, 2500 EA Den Haag. Het bezwaarschrift
moet zijn ondertekend, voorzien zijn van een datum alsmede de naam en het adres van de
indiener en dient vergezeld te gaan van de gronden waarop het bezwaar berust en, zo
mogelijk, een afschrift van het besluit waartegen het bezwaar is gericht.
Pagina 4 van 4