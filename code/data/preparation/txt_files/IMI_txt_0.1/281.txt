File id: 281 File title: deelbesluit-1-woo-afsluitdijk.pdf.
Retouradres Postbus 2232 3500 GE Utrecht
RWS INFORMATIE Rijkswaterstaat
Midden-Nederland
Postbus 2232
3500 GE Utrecht
www.rijkswaterstaat.nl
Contactpersoon
Datum
Datum 19 mei 2022 19 mei 2022
Onderwerp Besluit Woo-verzoek Afsluitdijk
Ons kenmerk
RWS-2021/22153
Geachte ,
In uw brief van 16 juni 2021, ontvangen op 17 juni 2021, heeft u met een beroep
op de Wet openbaarheid van bestuur (hierna: Wob) informatie verzocht om
documenten over (de aanpassingen aan) de hydraulische randvoorwaarden bij (de
renovatie van) de Afsluitdijk voor het tijdvak 2017 tot en met heden.
U vraagt om documenten die zien op de noodzakelijke aanpassing van de
hydraulische randvoorwaarden door Rijkswaterstaat welke moesten plaatsvinden in
het kader van de (renovatie)werkzaamheden aan de Afsluitdijk. U vraagt om meer
informatie over deze kwestie, de aanloop ernaartoe en de gevolgen hiervan. Meer
specifiek komt dit neer op:
 Kopieën van, subsidiair inzage in, documenten en communicatie
betreffende (de aanloop naar, nasleep en gevolgen van) (de aanpassingen
aan) de hydraulische randvoorwaarden bij (renovatie van) de Afsluitdijk
voor het tijdvak 2017 tot en met heden;
 Dit omvat onder meer rapportages, interne correspondentie en
correspondentie tussen Rijkswaterstaat en andere partijen als Levvel,
Deltares, HKV, Horvat, TU Delft en RoyalHaskoning;
 Dit omvat niet correspondentie met journalisten.
Met deze brief beslis ik op een deel van uw verzoek.
Precisering
De ontvangst van uw verzoek is schriftelijk bevestigd bij brief van 22 juni 2021.
Op 1 juli 2021 heeft er vervolgens een gesprek plaatsgevonden waarin het Wob-
verzoek nader is gepreciseerd. Bij e-mail van 6 juli 2021 is dit vervolgens
bevestigd.
Wettelijk kader
Uw verzoek valt onder de reikwijdte van de Wet open overheid (hierna: Woo) die
met ingang van 1 mei 2022 de Wob heeft vervangen. Voor de relevante Woo-
artikelen verwijs ik u naar de bijlage 1. Omdat de behandeling van uw verzoek
grotendeels heeft plaatsgevonden met de Wob als juridisch kader treft u bij dit
RWS INFORMATIE Pagina 1 van 9RWS INFORMATIE Rijkswaterstaat
Midden-Nederland
Datum
besluit, in bijlage 1, een transponeringstabel. Waar in de documenten een 19 mei 2022
weigeringsgrond op basis van de Wob is genoemd, dient op basis van de
transponeringstabel de bijbehorende Woo-grond te worden gelezen.
Ons kenmerk
RWS-2021/22153
Inventarisatie documenten
Op basis van uw verzoek zijn een groot aantal documenten aangetroffen. Deze
documenten zijn opgenomen in een inventarislijst. In dit besluit wordt verwezen
naar de corresponderende nummers uit de inventarislijst, zodat per document
duidelijk is wat is besloten. De inventarislijst vermeldt tevens of en zo ja welke
weigeringsgronden als bedoeld in de artikelen 10 en 11 van de Wob en artikel 5.1
en 5.2 van de Woo aan volledige openbaarmaking van de gevraagde informatie in
de weg staan.
Zienswijzen
U bent erover geïnformeerd dat derde belanghebbenden in de gelegenheid zijn
gesteld om hun zienswijze te geven over de openbaarmaking van de documenten.
Deze zienswijzen heb ik in mijn belangenafweging meegenomen voor zover deze
zijn terug te voeren op de Woo.
De zienswijze van een derde partij geeft aanleiding tot een nadere bestudering
van een deel van de documenten. Gelet op de tijd die daarvoor nodig is, heb ik
besloten om de documenten waarop geen zienswijze is ingediend met dit besluit
alvast openbaar te maken.
Besluit
Ik heb besloten uw verzoek gedeeltelijk te honoreren door bij dit besluit 1158
documenten gedeeltelijk openbaar te maken. Op de aangehechte inventarislijst is
aangegeven welke documenten met dit besluit gedeeltelijk openbaar worden
gemaakt. Ten aanzien van deze documenten wijs ik uw verzoek af voor zo ver er
sprake is van weigeringsgronden in de Woo. Voor de motivering daarvoor verwijs
ik naar het onderdeel Overwegingen van dit besluit.
Voor de overige documenten volgt zo spoedig mogelijk een tweede besluit.
Overwegingen
Ingevolge artikel 4.1, zevende lid, van de Woo, wordt een verzoek om informatie
ingewilligd met inachtneming van het bepaalde in hoofdstuk 5 van de Woo.
Het recht op openbaarmaking op grond van de Woo dient uitsluitend het publieke
belang van een goede en democratische bestuursvoering. Het komt iedere burger
in gelijke mate toe. Daarom kan ten aanzien van de openbaarheid geen
onderscheid worden gemaakt naar gelang de persoon of de bedoeling of belangen
van de verzoeker. Bij de te verrichten belangenafweging worden dan ook
betrokken het algemene belang bij openbaarmaking van de gevraagde informatie
en de door de weigeringsgronden te beschermen belangen, maar niet het
specifieke belang van de verzoeker.
RWS INFORMATIE Pagina 2 van 11RWS INFORMATIE Rijkswaterstaat
Midden-Nederland
Datum
De Woo kent een beperkte vorm van openbaarmaking, maar die is op uw verzoek 19 mei 2022
niet van toepassing. Dit betekent dat openbaarmaking van de gevraagde
documenten uitsluitend aan u op grond van de Woo niet mogelijk is. Indien ik aan
Ons kenmerk
u de betreffende documenten verstrek, moet ik deze ook aan anderen geven RWS-2021/22153
indien zij daarom verzoeken. In dat licht vinden de onderstaande
belangenafwegingen dan ook plaats.
Bedrijfs- en fabricagegegevens
Artikel 5.1, eerste lid, aanhef en onder c, van de Woo bepaalt dat het verstrekken
van informatie achterwege blijft voor zover dit bedrijfs- en fabricagegegevens
betreft die door natuurlijke personen of rechtspersonen vertrouwelijk aan de
overheid zijn medegedeeld. Onder bedrijfs- en fabricagegegevens wordt op grond
van vaste jurisprudentie verstaan: al die gegevens waaruit wetenswaardigheden
kunnen worden afgeleid met betrekking tot de technische bedrijfsvoering of het
productieproces dan wel met betrekking tot de afzet van producten of de kring
van afnemers of leveranciers. Cijfers of gegevens die de financiële bedrijfsvoering
en andere financiële stromen betreffen, worden eveneens als bedrijfs- en
fabricagegegevens aangemerkt.
De documenten met nummers 214, 486, 545, 722, 820, 1090 en 1679 bevatten
bedrijfsgegevens van een derde partij, dit is gelakt met de code 10.1.c. Deze
gegevens zijn vertrouwelijk aan Rijkswaterstaat medegedeeld of de
vertrouwelijkheid mocht door de verstrekker worden aangenomen. Uit deze
gegevens kunnen wetenswaardigheden worden afgeleid met betrekking tot de
financiële bedrijfsvoering, de afzet van producten en leveranciers. Daarnaast geeft
het inzicht in de economische en technische keuzes van dit bedrijf. Het betreft
informatie over technische tekeningen, ontwerpprocessen, de tarieven die deze
organisatie hanteert, prijsafspraken die zij heeft gemaakt met derde partijen en
de eigen financiële positie. Wanneer de informatie voor eenieder openbaar
gemaakt zou worden, zouden andere partijen hun contracten, onderhandelingen
en prijsafspraken op deze informatie kunnen afstemmen.
De economische of financiële belangen van de Staat
Op grond van artikel 5.1, tweede lid, aanhef en onder b, van de Woo blijft
verstrekking van informatie achterwege voor zover het belang daarvan niet
opweegt tegen de economische of financiële belangen van de Staat.
Bij bepaalde passages uit de documenten met nummers 44, 206, 334, 380, 383,
391, 415, 824, 1019, 1081, 1083, 1158, 1180, 1183, 1184, 1188, 1383 en 1495
is het financiële/economische belang van de Staat in het geding, dit is gelakt met
de code 10.2.b. Ik ben van oordeel dat dit belang zwaarder moet wegen dan het
belang van openbaarheid aangezien dit inzicht geeft in de wijze waarop de Staat
economisch opereert. De financiële belangen van de Staat worden geschaad als
bijvoorbeeld bekend wordt welke prijs de Staat bereid is te betalen bij inkoop en
aanbestedingstrajecten. Het belang van openbaarmaking van dergelijke prijzen
weegt niet op tegen deze belangen.
RWS INFORMATIE Pagina 3 van 11RWS INFORMATIE Rijkswaterstaat
Midden-Nederland
Datum
Openbaarmaking van de betreffende financiële gegevens zou de 19 mei 2022
onderhandelingspositie van de Staat in de toekomst ernstig verslechteren omdat
marktpartijen hierop hun prijzen en onderhandelingsstrategie in toekomstige
Ons kenmerk
projecten en aanbestedingen zouden kunnen aanpassen. Daarnaast leidt inzicht in RWS-2021/22153
de contractwaardes en risicoreserves ertoe dat (potentiële) contractpartners exact
zullen weten onder welke omstandigheden en tot welke bedragen de Staat bereid
is contracten aan te gaan en risico’s te accepteren.
Openbaarmaking van deze informatie zou ertoe leiden dat de Staat bij de
onderhandelingen niet meer de voor haar meest voordelige financiering kan
bedingen en bij de aanbesteding niet meer de voor haar meest voordelige
aanbieding kan verkrijgen. Daarmee kunnen de economische en financiële
belangen van de Staat worden geschaad en kan zij tevens onevenredig worden
benadeeld doordat de Staat in een nadelige onderhandelingspositie wordt
geplaatst in het kader van huidige of toekomstige aanbestedingen en
onderhandelingen. Ik ben van oordeel dat voornoemde belangen zwaarder wegen
dan het belang van openbaarmaking en besluit daarom de desbetreffende
informatie niet openbaar te maken
De eerbiediging van de persoonlijke levenssfeer
Op grond van artikel 5.1, tweede lid, aanhef en onder e, van de Woo blijft
verstrekking van informatie achterwege voor zover het belang daarvan niet
opweegt tegen het belang dat de persoonlijke levenssfeer wordt geëerbiedigd.
Ik ben van oordeel dat ten aanzien van deze gegevens het belang dat de
persoonlijke levenssfeer wordt geëerbiedigd, zwaarder moet wegen dan het
belang van openbaarheid. Daarom heb ik de persoonsgegevens verwijderd uit de
documenten.
Voor zover het de namen van ambtenaren betreft is hierbij het volgende van
belang. In beginsel kan, waar het gaat om beroepshalve functioneren van
ambtenaren, slechts in beperkte mate een beroep worden gedaan op het belang
van eerbiediging van hun persoonlijke levenssfeer. Dit ligt anders indien het
betreft het openbaar maken van namen, telefoonnummers (werk en privé),
emailadressen en handtekeningen van de ambtenaren. Namen en andere naar een
persoon herleidbare gegevens zijn immers persoonsgegevens en het belang van
eerbiediging van de persoonlijke levenssfeer kan zich tegen het openbaar maken
daarvan verzetten. Daarbij is van belang dat het hier niet gaat om het opgeven
van een naam aan een individuele burger die met een ambtenaar in contact
treedt, maar om openbaarmaking van de namen in de zin van de Woo.
Omdat er in de documenten veel persoonsgegevens voorkomen is er, om de
leesbaarheid te bevorderen, voor gekozen de toepassing van deze
uitzonderingsgrond niet steeds expliciet in de documenten aan te geven. Wanneer
dat wel is gebeurd, is gebruik gemaakt van de code 10.2.e.
RWS INFORMATIE Pagina 4 van 11RWS INFORMATIE Rijkswaterstaat
Midden-Nederland
Datum
Het goed functioneren van de Staat 19 mei 2022
Op grond van artikel 5.1, tweede lid, aanhef en onder i, van de Woo blijft
verstrekking van informatie achterwege voor zover het belang daarvan niet
Ons kenmerk
opweegt tegen het belang van het goed functioneren van de Staat. RWS-2021/22153
Openbaarmaking van (bepaalde passages) uit de documenten met nummers 155,
168, 190, 214, 223, 226, 237, 277, 282, 333, 334, 336, 549, 569, 598, 789, 895,
901, 1110, 1177, 1178, 1180, 1183, 1184, 1188, 1201, 1397, 1398 en 1453
zouden naar mijn oordeel leiden tot een benadeling van het functioneren van de
Staat. Dit is onleesbaar gemaakt met de code 10.2.g.
Het belang van het goed functioneren van de Staat met het oog op haar
procespositie weeg ik hier zwaarder dan het algemene belang van
openbaarmaking.
Het project Afsluitdijk is onderhevig aan een geschil tussen Rijkswaterstaat en een
derde partij. Het thema Hydraulische Randvoorwaarden is onderwerp van dit
geschil. In diverse passages in de documenten wordt gesproken over de positie
van de Staat in dit geschil en wordt bijvoorbeeld gewezen op zwakke plekken in de
procespositie. Openbaarmaking van deze passages zou inzicht geven in die positie
waardoor de derde partij zijn processtrategie daarop zou kunnen aanpassen.
Daarnaast worden in de documenten meerdere proces strategieën besproken en
wordt er geadviseerd over een te kiezen strategie. Intern overleg en advies over
de processtrategie moet in vertrouwelijkheid gevoerd kunnen worden.
Openbaarmaking van deze informatie zou de procespositie van de Staat in het
geschil kunnen benadelen
Persoonlijke beleidsopvattingen uit intern beraad.
Artikel 5.2, eerste lid, van de Woo bepaalt dat in geval van een verzoek om
informatie uit documenten opgesteld ten behoeve van intern beraad, geen
informatie wordt verstrekt over daarin opgenomen persoonlijke
beleidsopvattingen. De mogelijkheid om in documenten voor intern beraad
opgenomen persoonlijke beleidsopvattingen te weigeren is in de Woo opgenomen
om een ongehinderde bijdrage van ambtenaren bij de beleidsvorming te
waarborgen. Zij moeten in alle openhartigheid onderling en met bewindspersonen
kunnen communiceren.
Desalniettemin bepaalt artikel 5.2, tweede lid, van de Woo dat over persoonlijke
beleidsopvattingen met het oog op een goede en democratische bestuursvoering
informatie kan worden verstrekt, maar niet in tot personen herleidbare vorm.
In het project Afsluitdijk is er aanleiding openheid te geven over de
gedachtewisseling die aan de besluitvorming vooraf is gegaan. Het onderwerp van
uw verzoek is namelijk maatschappelijk actueel en maakt deel uit van een publiek
debat. Het is belangrijk dat alle relevante informatie voor dit publieke debat
beschikbaar is. Daarnaast acht ik het in het belang van een evenwichtig beeld van
de besluitvorming gewenst om openheid te geven over de persoonlijke
beleidsopvattingen.
RWS INFORMATIE Pagina 5 van 11RWS INFORMATIE Rijkswaterstaat
Midden-Nederland
Datum
Ik besluit daarom met toepassing van artikel 5.2, tweede lid, van de Woo, de 19 mei 2022
persoonlijke beleidsopvattingen grotendeels openbaar te maken in tot niet
personen herleidbare vorm. Een uitzondering hierop maak ik in de volgende
Ons kenmerk
gevallen: RWS-2021/22153
Adviezen landsadvocaat
Adviezen van de landsadvocaat kunnen op verzoek openbaar worden gemaakt
wanneer het een algemeen juridisch beleidsadvies betreft en het dateert van 1 juli
2021 of later. De documenten met nummer 104, 106, 116, 118, 120, 121, 125,
189, 274, 359, 400, 455, 456, 459, 461, 481, 1325, 1565 en 1566 betreffen
correspondentie met de landsadvocaat van vóór 1 juli 2021 waarin juridisch advies
wordt gegeven in verband met het ontstane geschil over de hydraulische
randvoorwaarden en bevatten persoonlijke beleidsopvattingen bedoeld voor intern
beraad. De informatie in deze documenten kan de procespositie van de Staat (en
derden) in lopende en toekomstige procedures beïnvloeden. Het is een belang van
de Staat dat zij, zoals iedere deelnemer aan het maatschappelijk verkeer, kan
procederen en gelegenheid heeft om zich vertrouwelijk voor bijstand en advies te
wenden tot een advocaat. De Staat moet de gelegenheid hebben vertrouwelijk
advies te vragen over de sterke en zwakke kanten van haar juridische positie om
vervolgens na afweging van alle betrokken belangen zelfstandig haar positie te
kunnen bepalen. Openbaarmaking hiervan is schadelijk voor de procespositie van
de Staat. Gelet hierop acht ik het niet in het belang van een goede en
democratische bestuursvoering deze documenten onder toepassing van artikel
5.2, tweede lid, van de Woo openbaar te maken en weiger ik deze documenten op
grond van artikel 5.2, eerste lid, in samenhang met artikel 5.1, tweede lid, aanhef
en onder i, van de Woo omdat het goed functioneren van de Staat daarbij geraakt
wordt.
Concepten
Het document met nummer 228 betreft een conceptdocument. Een definitievere
versie van dit document wordt met dit besluit (gedeeltelijk) openbaar gemaakt, dit
betreft document 227. Het conceptdocument maak ik niet openbaar omdat deze is
bedoeld voor intern beraad. In de fase waarin het definitieve document nog vorm
moet krijgen, moet er ruimte zijn om conceptteksten en gedachten met elkaar uit
te wisselen. Bovendien acht ik het niet wenselijk dat van eenzelfde document
meerdere versies in het publieke domein in omloop zijn, met als mogelijk gevolg
dat onduidelijkheid ontstaat over de inhoud van het betreffende document. Met
het openbaar maken van de definitieve versie wordt het belang van openbaarheid
naar mijn oordeel voldoende gediend. Om die reden maak ik het concept niet
openbaar op grond van artikel 5.2, eerste lid, van de Woo.
Buiten scope
In diverse documenten is informatie weggelakt omdat dit buiten de scope van het
verzoek valt. Dit betreft bijvoorbeeld informatie in de documenten die niet gaat
over de hydraulische randvoorwaarden. Daarnaast is bij de precisering van het
verzoek overeengekomen dat de financiële afhandeling van het geschil over de
hydraulische randvoorwaarden buiten de scope van het verzoek valt.
RWS INFORMATIE Pagina 6 van 11RWS INFORMATIE Rijkswaterstaat
Midden-Nederland
Datum
19 mei 2022
Wijze van openbaarmaking
De documenten worden bij dit besluit met een beveiligde verbinding via Rijkscloud
Ons kenmerk
verstuurd. De openbaar gemaakte documenten en dit besluit worden geplaatst op RWS-2021/22153
www.rijksoverheid.nl, zodat ze voor een ieder beschikbaar zijn.
Afschrift aan belanghebbenden
Een afschrift van dit besluit zend ik aan belanghebbenden.
Met vriendelijke groet,
DE MINISTER VAN INFRASTRUCTUUR EN WATERSTAAT,
namens deze,
RWS INFORMATIE Pagina 7 van 11RWS INFORMATIE Rijkswaterstaat
Midden-Nederland
Datum
Mededeling 19 mei 2022
Tegen dit besluit kunt u binnen zes weken na de dag waarop dit is bekend
Ons kenmerk
gemaakt een bezwaarschrift indienen. Het bezwaarschrift moet door de indiener RWS-2021/22153
zijn ondertekend en bevat ten minste zijn naam en adres, de dagtekening, een
omschrijving van het besluit waartegen het bezwaar is gericht en de gronden
waarop het bezwaar rust. Dit bezwaarschrift moet worden gericht aan: de Minister
van Infrastructuur en Waterstaat, ter attentie van Rijkswaterstaat Corporate
dienst, Afdeling BJV expertise, Postbus 2232, 3500 GE Utrecht.
RWS INFORMATIE Pagina 8 van 11RWS INFORMATIE Rijkswaterstaat
Midden-Nederland
Datum
Bijlage 1 – Relevante artikelen uit de Woo 19 mei 2022
Artikel 5.1 Uitzonderingen
Ons kenmerk
1. Het openbaar maken van informatie ingevolge deze wet blijft achterwege voor RWS-2021/22153
zover dit:
a.de eenheid van de Kroon in gevaar zou kunnen brengen;
b.de veiligheid van de Staat zou kunnen schaden;
c.bedrijfs- en fabricagegegevens betreft die door natuurlijke personen of
rechtspersonen vertrouwelijk aan de overheid zijn meegedeeld;
d.persoonsgegevens betreft als bedoeld in paragraaf 3.1 onderscheidenlijk
paragraaf 3.2 van de Uitvoeringswet Algemene verordening
gegevensbescherming, tenzij de betrokkene uitdrukkelijk toestemming heeft
gegeven voor de openbaarmaking van deze persoonsgegevens of deze
persoonsgegevens kennelijk door de betrokkene openbaar zijn gemaakt;
e.nummers betreft die dienen ter identificatie van personen die bij wet of
algemene maatregel van bestuur zijn voorgeschreven als bedoeld in artikel 46
van de Uitvoeringswet Algemene verordening gegevensbescherming, tenzij de
verstrekking kennelijk geen inbreuk op de levenssfeer maakt.
2.Het openbaar maken van informatie blijft eveneens achterwege voor zover het
belang daarvan niet opweegt tegen de volgende belangen:
a.de betrekkingen van Nederland met andere landen en staten en met
internationale organisaties;
b.de economische of financiële belangen van de Staat, andere publiekrechtelijke
lichamen of bestuursorganen, in geval van milieu-informatie slechts voor zover
de informatie betrekking heeft op handelingen met een vertrouwelijk karakter;
c.de opsporing en vervolging van strafbare feiten;
d.de inspectie, controle en toezicht door bestuursorganen;
e.de eerbiediging van de persoonlijke levenssfeer;
f.de bescherming van andere dan in het eerste lid, onderdeel c, genoemde
concurrentiegevoelige bedrijfs- en fabricagegegevens;
g.de bescherming van het milieu waarop deze informatie betrekking heeft;
h.de beveiliging van personen en bedrijven en het voorkomen van sabotage;
i.het goed functioneren van de Staat, andere publiekrechtelijke lichamen of
bestuursorganen.
3.Indien een verzoek tot openbaarmaking op een van de in het tweede lid
genoemde gronden wordt afgewezen, bevat het besluit hiervoor een uitdrukkelijke
motivering.
4.Openbaarmaking kan tijdelijk achterwege blijven, indien het belang van de
geadresseerde van de informatie om als eerste kennis te nemen van de informatie
dit kennelijk vereist. Het bestuursorgaan doet mededeling aan de verzoeker van
de termijn waarbinnen de openbaarmaking alsnog zal geschieden.
5.In uitzonderlijke gevallen kan openbaarmaking van andere informatie dan
milieu-informatie voorts achterwege blijven indien openbaarmaking onevenredige
benadeling toebrengt aan een ander belang dan genoemd in het eerste of tweede
lid en het algemeen belang van openbaarheid niet tegen deze benadeling
opweegt. Het bestuursorgaan baseert een beslissing tot achterwege laten van de
openbaarmaking van enige informatie op deze grond ten aanzien van dezelfde
informatie niet tevens op een van de in het eerste of tweede lid genoemde
gronden.
RWS INFORMATIE Pagina 9 van 11RWS INFORMATIE Rijkswaterstaat
Midden-Nederland
Datum
6.Het openbaar maken van informatie blijft in afwijking van het eerste lid, 19 mei 2022
onderdeel c, in geval van milieu-informatie eveneens achterwege voor zover
daardoor het in het eerste lid, onderdeel c, genoemde belang ernstig geschaad
Ons kenmerk
wordt en het algemeen belang van openbaarheid van informatie niet opweegt RWS-2021/22153
tegen deze schade.
7.Het eerste en tweede lid zijn niet van toepassing op milieu-informatie die
betrekking heeft op emissies in het milieu.
Artikel 5.2 Persoonlijke beleidsopvattingen
1.In geval van een verzoek om informatie uit documenten, opgesteld ten behoeve
van intern beraad, wordt geen informatie verstrekt over daarin opgenomen
persoonlijke beleidsopvattingen. Onder persoonlijke beleidsopvattingen worden
verstaan ambtelijke adviezen, visies, standpunten en overwegingen ten behoeve
van intern beraad, niet zijnde feiten, prognoses, beleidsalternatieven, de gevolgen
van een bepaald beleidsalternatief of andere onderdelen met een overwegend
objectief karakter.
2.Het bestuursorgaan kan over persoonlijke beleidsopvattingen met het oog op
een goede en democratische bestuursvoering informatie verstrekken in niet tot
personen herleidbare vorm. Indien degene die deze opvattingen heeft geuit of zich
erachter heeft gesteld, daarmee heeft ingestemd, kan de informatie in tot
personen herleidbare vorm worden verstrekt.
3.Onverminderd het eerste en tweede lid wordt uit documenten opgesteld ten
behoeve van formele bestuurlijke besluitvorming door een minister, een
commissaris van de Koning, Gedeputeerde Staten, een gedeputeerde, het college
van burgemeester en wethouders, een burgemeester en een wethouder,
informatie verstrekt over persoonlijke beleidsopvattingen in niet tot personen
herleidbare vorm, tenzij het kunnen voeren van intern beraad onevenredig wordt
geschaad.
4.In afwijking van het eerste lid wordt bij milieu-informatie het belang van de
bescherming van de persoonlijke beleidsopvattingen afgewogen tegen het belang
van openbaarmaking. Informatie over persoonlijke beleidsopvattingen kan worden
verstrekt in niet tot personen herleidbare vorm. Indien degene die deze
opvattingen heeft geuit of zich erachter heeft gesteld, daarmee heeft ingestemd,
kan de informatie in tot personen herleidbare vorm worden verstrekt.
RWS INFORMATIE Pagina 10 van 11RWS INFORMATIE Rijkswaterstaat
Midden-Nederland
Datum
19 mei 2022
Ons kenmerk
Transponeringstabel: RWS-2021/22153
Wob artikel Woo
artikel
10.1.c Vertrouwelijk verstrekte 5.1.1.c Vertrouwelijk verstrekte
bedrijfs- en bedrijfs- en
fabricagegegevens fabricagegegevens
10.2.b Economische of financiële 5.1.2.b Economische of financiële
belangen van de Staat belangen van de staat
10.2.e Eerbiediging van de 5.1.2.e Eerbiediging van de
persoonlijke levenssfeer persoonlijke levenssfeer
10.2.g Het voorkomen van 5.1.2.i Het goed functioneren van de
onevenredige bevoordeling of staat
benadeling
11.1 Niet verstrekken van 5.2.1 Niet verstrekken van
persoonlijke persoonlijke
beleidsopvattingen uit beleidsopvattingen uit
documenten ten behoeve van
documenten ten behoeve van
intern beraad
intern beraad
11.2 Wel verstrekken persoonlijke 5.2.2 Wel verstrekken persoonlijke
beleidsopvatting beleidsopvatting
in het kader van goed en in het kader van goed en
democratisch bestuur
democratisch bestuur
RWS INFORMATIE Pagina 11 van 11