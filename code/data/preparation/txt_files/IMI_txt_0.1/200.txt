File id: 200 File title: Besluit_op_Wob_verzoek_over_het_normenkader_waardevermindering_motorvoertuigen.pdf.
>Retouradres Postbus 20201 2500 EE Den Haag
Directie Juridische Zaken
Korte Voorhout 7
2511 CW Den Haag
Postbus 20201
2500 EE Den Haag
www.rijksoverheid.nl
Inlichtingen
Per e-mail aan: wobverzoekendjz@minfin.nl
www.minfin.nl
Ons kenmerk
2021-0000248206
Bijlagen
A: Relevante Wob-artikelen
B: Inventarislijst
Datum 11 februari 2022
C: Openbaar te maken
Betreft Besluit op uw Wob-verzoek over het normenkader stukken
waardevermindering motorvoertuigen
Geachte,
In uw brief van 11 november 2021 heeft u met een beroep op de Wet
openbaarheid van bestuur (hierna: Wob) verzocht om informatie over het
normenkader waardevermindering motorvoertuigen. U vraagt om documenten
over de opdracht aan het NIVRE met betrekking tot het normenkader
waardevermindering motorvoertuigen. Ook heeft u een aantal vragen gesteld,
hierop zal separaat worden gereageerd.
De ontvangst van uw verzoek heb ik u schriftelijk bevestigd bij brief van 1
november 2021 met kenmerk 2021-0000233349. In dezelfde brief is de
beslistermijn verdaagd met vier weken. Op woensdag 15 november 2021 heeft u
telefonisch gesproken met de behandelaar over de afhandeling van uw verzoek.
Besluit
Ik besluit de door u gevraagde informatie openbaar te maken, met uitzondering
van persoonsgegevens en enkele bedrijfsgegevens. Ik licht mijn besluit hieronder
toe.
Wettelijk kader
Uw verzoek om informatie is beoordeeld op grond van de Wob. Het recht op
openbaarmaking dient het publieke belang van een goede en democratische
bestuursvoering. Het komt iedere burger in gelijke mate toe. Er wordt niet
gekeken naar het specifieke belang van de verzoeker.
Openbaarmaking in de zin van de Wob betekent openbaarmaking voor iedereen.
In dat licht vindt de afweging dan ook plaats. Hierbij wordt getoetst aan de
artikelen 10 en 11 van de Wob, waarin is aangegeven in welke gevallen
openbaarmaking kan of moet worden geweigerd. Voorts kan het bestuursorgaan
besluiten om op grond van de uitzonderingsgronden genoemd in de artikelen 10
en 11 van de Wob (zie bijlage A) of op grond van eventuele bijzondere
openbaarmakingsregimes documenten (gedeeltelijk) niet openbaar te maken.
Inventarisatie documenten
Op basis van uw verzoek zijn meerdere documenten aangetroffen. Deze
documenten zijn opgenomen in een inventarislijst, zie hiertoe bijlage B.
Enkele documenten zijn gedeeltelijk dubbel. Passages worden eenmalig verstrekt,
voor het overige zijn deze passages onleesbaar gemaakt onder vermelding van
Pagina 1 van 5‘dubbel’. Wanneer pagina’s geheel buiten het verzoek vallen of dubbel zijn,
Directie Juridische Zaken
worden deze geheel uit de set met documenten gehaald. Wanneer dit het geval
is, is dit eveneens aangegeven in het document ‘Bijlage C – openbaar te maken
Ons kenmerk
documenten’.
2021-0000248206
Derde-belanghebbenden
Bij de openbaarmaking van diverse documenten spelen de belangen van derden
een rol. Deze derde-belanghebbenden zijn vooraf gevraagd om hun mening te
geven over de voorgenomen wijze van openbaarmaking van de documenten.
Meerdere derde-belanghebbenden stemden niet in met openbaarmaking van
enkele passages. De zienswijzen van de derde-belanghebbende heb ik in mijn
belangenafweging meegenomen. Ik volg de zienswijze van de derde-
belanghebbenden gedeeltelijk. Per weigeringsgrond licht ik dit hieronder nader
toe.
Motivering
De eerbiediging van de persoonlijke levenssfeer (artikel 10, tweede lid, onder e,
van de Wob)
Op grond van artikel 10, tweede lid, aanhef en onder e, van de Wob blijft
verstrekking van informatie achterwege voor zover het belang daarvan niet
opweegt tegen het belang dat de persoonlijke levenssfeer wordt geëerbiedigd.
In diverse documenten staan persoonsgegevens. Dit betreft gegevens die
herleidbaar zijn tot een persoon, zoals onder meer namen, e-mailadressen,
functienamen en telefoonnummers.
Ik ben van oordeel dat ten aanzien van deze gegevens het belang dat de
persoonlijke levenssfeer wordt geëerbiedigd, zwaarder moet wegen dan het
belang van openbaarheid. Daarom heb ik de persoonsgegevens uit deze
documenten onleesbaar gemaakt.
Voor zover het de namen, e-mailadressen, functienamen en telefoonnummers
van ambtenaren betreft, is hierbij het volgende van belang. In het kader van
goed werkgeverschap ben ik van oordeel dat ten aanzien van deze gegevens het
belang dat de persoonlijke levenssfeer wordt geëerbiedigd, zwaarder moet wegen
dan het belang van openbaarheid. Dit ter bescherming van de persoonlijke
levenssfeer van de betrokken ambtenaar. Daarbij is van belang dat het hier niet
gaat om het opgeven van een naam aan een individuele burger die met een
ambtenaar in contact treedt, maar om openbaarmaking van de naam in de zin
van de Wob.
Het voorkomen van onevenredige bevoordeling of benadeling (artikel 10, tweede
lid, onder g, van de Wob)
Openbaarmaking van informatie blijft achterwege voor zover het belang daarvan
niet opweegt tegen het belang van het voorkomen van onevenredige
bevoordeling of benadeling van belanghebbenden bij die informatie. Hiertoe merk
ik het volgende op.
Verschillende documenten bevatten e-mails tussen het Ministerie en derden die
zien op een vergadering over het opstellen van een normenkader schade bij
importvoertuigen. Eén derde-belanghebbende heeft bezwaar tegen
openbaarmaking van de namen van de organisaties die door het NIVRE worden
betrokken bij het opstellen van een normenkader.
De opdracht om een normenkader op te stellen is aan het NIVRE gegeven. In dat
kader schakelt het NIVRE individuele NIVRE-experts in die bij verschillende
organisaties werken. Deze experts zijn uitgenodigd vanwege hun expertise en
ervaring. De organisaties zelf zijn verder niet betrokken bij het opstellen van een
normenkader.
Pagina 2 van 5Het openbaar maken van de namen van de betreffende organisaties kan deze
Directie Juridische Zaken
organisaties onevenredig benadelen, omdat derden daaruit ten onrechte zouden
kunnen afleiden dat deze organisaties bedrijfsmatig betrokken zijn geweest bij de
Ons kenmerk
ontwikkeling van het normenkader, terwijl dit niet het geval is. Het belang van
2021-0000248206
het voorkomen van onevenredige benadeling van de betrokken organisaties weeg
ik hier zwaarder dan het algemene belang van openbaarmaking. Ik volg de
zienswijze van de derde-belanghebbende. Waar van toepassing heb ik deze
informatie onleesbaar gemaakt onder vermelding van: 10.2.g.
Eén derde-belanghebbende heeft aangegeven dat de stukken, die zien op het
Platform Koerslijsten, per abuis het logo van de BOVAG bevatten. De derde-
belanghebbende heeft mij verzocht om dit logo onleesbaar te maken, omdat het
Platform Koerslijsten een overleg is dat los staat van de BOVAG. Dat is hierbij
benoemd. Daarmee is geen sprake meer van onevenredige benadeling van de
BOVAG. Ik neem deze zienswijze dan ook niet over.
Persoonlijke beleidsopvattingen in een stuk voor intern beraad (artikel 11, eerste
lid, van de Wob)
Uitgangspunt van de Wob is dat overheidsinformatie openbaar is. Dit geldt in
beginsel ook voor documenten opgesteld ten behoeve van intern beraad. Dit is
het beraad over een bestuurlijke aangelegenheid binnen een bestuursorgaan, dan
wel binnen een kring van overheden in het kader van de gezamenlijke
verantwoordelijkheid voor een bestuurlijke aangelegenheid. Uit de
wetsgeschiedenis blijkt dat onder het begrip ‘documenten opgesteld ten behoeve
van intern beraad’ onder meer moeten worden begrepen: nota’s van ambtenaren
aan hun politieke en ambtelijk leidinggevenden, correspondentie tussen de
onderdelen van een ministerie en tussen ministeries onderling, concepten van
stukken, agenda’s, notulen, samenvattingen en conclusies van interne
besprekingen en rapporten van ambtelijke adviescommissies. Degene die de
stukken heeft opgesteld moet de bedoeling hebben gehad dat ze zouden dienen
voor intern beraad.
Artikel 11, eerste lid, van de Wob bepaalt dat uit documenten die zijn opgesteld
ten behoeve van intern beraad geen informatie wordt verstrekt over persoonlijke
beleidsopvattingen. Onder ‘persoonlijke beleidsopvattingen’ wordt verstaan:
ambtelijke adviezen, visies, standpunten en overwegingen. Dergelijke
opvattingen worden niet openbaar gemaakt omdat een zekere mate van
veiligheid en vertrouwelijkheid noodzakelijk is om te kunnen komen tot een
effectieve besluitvorming. Ambtenaren en bestuurders moeten onderling en met
bewindspersonen kunnen brainstormen. Feiten, prognoses, beleidsalternatieven,
de gevolgen van een bepaald beleidsalternatief of andere onderdelen met een
overwegend objectief karakter worden door mij niet beschouwd als persoonlijke
beleidsopvattingen. De totstandkoming van beleid en regelgeving wordt met de
openbaarheid van dergelijke informatie inzichtelijk.
Artikel 11, tweede lid, van de Wob kent een discretionaire bevoegdheid om,
ondanks het principe van artikel 11, eerste lid, van de Wob, toch informatie te
verstrekken over persoonlijke beleidsopvattingen. Verstrekking van informatie
over persoonlijke beleidsopvattingen is bij uitzondering mogelijk als dit door het
bestuursorgaan met het oog op een goede en democratische bestuursvoering
wenselijk wordt geacht. Dit gebeurt in niet tot personen herleidbare vorm door
zowel de namen als functieduiding tot en met de hoogste ambtenaar niet te
openbaren. In het onderhavige geval acht ik het in het belang van een goede en
democratische bestuursvoering om de persoonlijke beleidsopvattingen in dit
Pagina 3 van 5dossier openbaar te maken. Ik wil namelijk zo transparant mogelijk zijn over de
Directie Juridische Zaken
totstandkoming van het normenkader.
Ons kenmerk
Wijze van openbaarmaking 2021-0000248206
De documenten stuur ik met dit besluit in kopie mee.
Plaatsing op internet
De stukken worden met een geanonimiseerde versie van dit besluit voor eenieder
kenbaar gemaakt op www.rijksoverheid.nl.
Een afschrift van dit besluit zend ik aan belanghebbenden.
Hoogachtend,
DE MINISTER VAN FINANCIEN,
namens deze,
b/a
mr. M.S. Bogtstra
De directeur Juridische Zaken
Deze brief is een besluit in de zin van de Algemene wet bestuursrecht. Op grond
van die wet kunt u tegen dit besluit binnen zes weken na de dag waarop dit
besluit is bekendgemaakt een bezwaarschrift indienen. Het bezwaarschrift moet
worden gericht aan de minister van Financiën, ter attentie van de Directie
Juridische Zaken, Postbus 20201, 2500 EE Den Haag. Het bezwaarschrift dient te
worden ondertekend en dient ten minste het volgende te bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaar zich richt;
d. een opgave van de redenen waarom u zich met het besluit niet kunt verenigen.
Pagina 4 van 5Bijlage A
Directie Juridische Zaken
Artikel 10 van de Wob luidt, voor zover relevant, als volgt:
Ons kenmerk
1. Het verstrekken van informatie ingevolge deze wet blijft achterwege voor
2021-0000248206
zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft, die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in de artikelen 9, 10 en 87 van de
Algemene verordening gegevensbescherming, tenzij de verstrekking
kennelijk geen inbreuk op de persoonlijke levenssfeer maakt.
2. Het verstrekken van informatie ingevolge deze wet blijft eveneens
achterwege voor zover het belang daarvan niet opweegt tegen de volgende
belangen:a.de
betrekkingen van Nederland met andere staten en met internationale
organisaties;
b. de economische of financiële belangen van de Staat, de andere
publiekrechtelijke lichamen of de in artikel 1a, onder c en d, bedoelde
bestuursorganen;
c. de opsporing en vervolging van strafbare feiten;
d. inspectie, controle en toezicht door bestuursorganen;
e. de eerbiediging van de persoonlijke levenssfeer;
f. het belang, dat de geadresseerde erbij heeft als eerste kennis te kunnen
nemen van de informatie;
g. het voorkomen van onevenredige bevoordeling of benadeling van bij de
aangelegenheid betrokken natuurlijke personen of rechtspersonen dan
wel van derden.
3. Het tweede lid, aanhef en onder e, is niet van toepassing voor zover de
betrokken persoon heeft ingestemd met openbaarmaking.
(...)
Artikel 11 van de Wob luidt, voor zover relevant, als volgt:
1. In geval van een verzoek om informatie uit documenten, opgesteld ten
behoeve van intern beraad, wordt geen informatie verstrekt over daarin
opgenomen persoonlijke beleidsopvattingen.
2. Over persoonlijke beleidsopvattingen kan met het oog op een goede en
democratische bestuursvoering informatie worden verstrekt in niet tot
personen herleidbare vorm. Indien degene die deze opvattingen heeft geuit of
zich erachter heeft gesteld, daarmee heeft ingestemd, kan de informatie in
tot personen herleidbare vorm worden verstrekt.
3. Met betrekking tot adviezen van een ambtelijke of gemengd samengestelde
adviescommissie kan het verstrekken van informatie over de daarin opge-
nomen persoonlijke beleidsopvattingen plaatsvinden, indien het voornemen
daartoe door het bestuursorgaan dat het rechtstreeks aangaat aan de leden
van de adviescommissie voor de aanvang van hun werkzaamheden kenbaar is
gemaakt.
4. In afwijking van het eerste lid wordt bij milieu-informatie het belang van de
bescherming van de persoonlijke beleidsopvattingen afgewogen tegen het
belang van openbaarmaking. Informatie over persoonlijke beleidsopvattingen
kan worden verstrekt in niet tot personen herleidbare vorm. Het tweede lid,
tweede volzin, is van overeenkomstige toepassing.
Pagina 5 van 5