File id: 493 File title: woo-loon-uit-dienstverband-besluit.pdf.
> Retouradres Postbus 20201 2500 EE Den Haag
Directie Juridische Zaken
Korte Voorhout 7
2511 CW Den Haag
Postbus 20201
2500 EE Den Haag
www.rijksoverheid.nl
Inlichtingen
wooverzoekendjz@minfin.nl
www.minfin.nl
Ons kenmerk
2022-0000237106
Uw brief (kenmerk)
20 september 2022
Datum 6 oktober 2022
Bijlagen
Betreft Besluit op uw Woo-verzoek 1 – Relevante artikelen Woo
2 – Inventarislijst
3 – Documenten
Geachte,
In uw verzoek van 20 augustus 2022, door mij ontvangen op dezelfde dag, heeft
u het ministerie van Financiën gevraagd informatie openbaar te maken over de
behandeling van een eerder door u ingediend Wob-verzoek (d.d. 7 september
2021). U vraagt om openbaarmaking van – kort samengevat – alle documenten
die onderliggend zijn aan de behandeling van een eerder door u ingediend Wob-
verzoek (d.d. 7 september 2021) over loon uit dienstverband meegetrokken uit
onderneming van 7 september 2021 tot en met heden.
Op 29 augustus 2022 heeft u bericht ontvangen dat uw verzoek in goede orde is
ontvangen. Daarbij is medegedeeld dat uw verzoek binnen vier weken na de
ontvangst van het verzoek wordt beoordeeld. Op 19 september 2022 heb ik u
laten weten dat het niet lukt om binnen vier weken inhoudelijk te reageren op uw
verzoek. Ook liet ik u weten twee extra weken nodig te hebben om inhoudelijk op
uw verzoek te reageren. De reden hiervoor is de omvang van uw verzoek. De
uiterlijke beslistermijn is daarmee 3 oktober 2022 geworden.
Daarnaast heeft u op 8 september 2022 een videogesprek (via Webex) gehad
met een medewerker van het ministerie van Financiën. Tijdens dit gesprek heeft
u uw verzoek nader toegelicht en hebben we gezamenlijk de volgende afspraken
gemaakt:
- U gaf aan niet geïnteresseerd te zijn in automatisch gegenereerde
agendaberichten. Deze zullen wij dan ook niet betrekken bij uw Woo-
verzoek.
- U bent geïnteresseerd in de correspondentie tussen de juristen van de
Directie Juridische Zaken en de beleidsdirectie over de afhandeling van
uw Wob-verzoek d.d. 7 september 2021.
- Wij hebben in het gesprek aangegeven dat uw eigen e-mails ook onder de
reikwijdte van het Woo-verzoek vallen. Zodra wij beslissen op uw Woo-
verzoek, zullen deze e-mails (gedeeltelijk) openbaar gemaakt worden
voor een ieder. U heeft aangegeven geen bezwaar te hebben tegen
openbaarmaking van uw eigen e-mails.
- Wij hebben aangegeven dat wij streven om zo spoedig mogelijk binnen de
wettelijke termijn te beslissen op uw Woo-verzoek. Daarbij gaf u aan dat
u in beginsel geen haast heeft.
Op 14 september 2022 heb ik een beknopte samenvatting, inclusief
bovenstaande afgesproken, naar u gestuurd.
Pagina 1 van 4Besluit
Directie Juridische Zaken
Ik besluit de door u gevraagde informatie gedeeltelijk openbaar te maken. Per
document is op de inventarislijst aangegeven welke uitzonderingsgronden zijn
Ons kenmerk
toegepast.
2022-0000237106
Inventarisatie documenten
Op basis van uw verzoek heb ik meerdere documenten aangetroffen. Deze
documenten zijn genoemd in de inventarislijst in bijlage C bij deze brief. Ik
verwijs u naar de inventarislijst waarop u kunt zien wat ik per document heb
besloten en welke weigeringsgronden ik heb toegepast.
De inventarislijst maakt integraal onderdeel uit van het besluit. Voor de
motivering van dit besluit verwijs ik naar het onderdeel “Overwegingen”.
Informatie die valt buiten de reikwijdte van uw verzoek
U heeft in uw verzoek aangegeven over welke aangelegenheid u informatie wilt
ontvangen. Een aantal documenten gaat gedeeltelijk niet over de door u
aangegeven aangelegenheid. Deze documenten staan op de inventarislijst als
zodanig aangemerkt. Deze informatie valt daarom buiten de reikwijdte van uw
verzoek en daarom heb ik deze documenten gedeeltelijk verwijderd.
Enkele documenten vallen niet onder de Wet open overheid omdat het
bijvoorbeeld processtukken betreft. Deze informatie maak ik op grond van artikel
8:79 Algemene wet bestuursrecht in combinatie met artikel 8.8 van de Wet open
overheid niet openbaar.
Wettelijk kader
Ik behandel uw verzoek als een verzoek op grond van de Wet open overheid
(Woo). De relevante artikelen uit de Woo kunt u vinden in bijlage A bij deze brief.
Overwegingen
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in artikel 1.1. van de Woo. Dit is
een belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. De Woo is
niet van toepassing op informatie die al openbaar is.
De eerbiediging van de persoonlijke levenssfeer (artikel 5.1, tweede lid, aanhef
en onder e, van de Woo)
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. Het gaat om
persoonsgegevens die (indirect) te herleiden zijn tot een persoon zoals namen, e-
mailadressen, telefoonnummers en functienamen. Bij (bepaalde passages uit)
bepaalde documenten is dit het geval. Ik vind het in dit geval belangrijk dat de
identiteit van betrokkene niet bekend wordt omdat dit zijn of haar privacy kan
schenden. Dat vind ik niet wenselijk. Daarom maak ik deze persoonsgegevens
niet openbaar.
In diverse documenten staan (ook) persoonsgegevens van ambtenaren. Het gaat
om gegevens die herleidbaar zijn tot een persoon, zoals onder meer namen, e-
mailadressen, functienamen en telefoonnummers. In het kader van goed
werkgeverschap vind ik dat het belang van privacy zwaarder moet wegen dan het
belang van openbaarheid. Dit ter bescherming van de privacy van de betrokken
Pagina 2 van 4ambtenaren. Daarbij weegt mee dat het hier niet gaat om het opgeven van een
Directie Juridische Zaken
naam aan een individuele burger die met een ambtenaar in contact treedt, maar
om, openbaarmaking op grond van de Woo.
Ons kenmerk
2022-0000237106
Wijze van openbaarmaking en publicatie
De documenten die (gedeeltelijk) openbaar worden, worden samen met deze
brief digitaal aan u toegezonden.
Plaatsing op internet
Dit besluit en de documenten die voor iedereen (gedeeltelijk) openbaar worden,
worden op www.rijksoverheid.nl gepubliceerd.
Vragen
Als u vragen heeft over de afhandeling van uw verzoek, dan kunt u contact met
ons opnemen. Voor meer informatie over de Woo-procedure, kunt u kijken op
https://www.rijksoverheid.nl/onderwerpen/wet-open-overheid-woo.
Hoogachtend,
De MINISTER VAN FINANCIËN
namens deze,
b/a
mr. M.S. Bogtstra
De directeur Juridische Zaken
Bezwaarclausule
Deze brief is een besluit in de zin van de Algemene wet bestuursrecht. Op grond
van die wet kunt u tegen dit besluit binnen zes weken na de dag waarop dit
besluit is bekendgemaakt een bezwaarschrift indienen. Het bezwaarschrift moet
worden gericht aan de minister van Financiën, ter attentie van de Directie
Juridische Zaken, Postbus 20201, 2500 EE Den Haag. Het bezwaarschrift dient te
worden ondertekend en dient ten minste het volgende te bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaar zich richt;
d. een opgave van de redenen waarom u zich met het besluit niet kunt
verenigen.
Pagina 3 van 4Bijlage A – Relevante artikelen uit de Woo
Directie Juridische Zaken
Artikel 1.1
Eenieder heeft recht op toegang tot publieke informatie zonder daartoe een
Ons kenmerk
belang te hoeven stellen, behoudens bij deze wet gestelde beperkingen.
2022-0000237106
Artikel 5.1
2. Het openbaar maken van informatie blijft eveneens achterwege voor
zover het belang daarvan niet opweegt tegen de volgende belangen:
a. de betrekkingen van Nederland met andere landen en staten en met
internationale
organisaties;
b. de economische of financiële belangen van de Staat, andere
publiekrechtelijke
lichamen of bestuursorganen, in geval van milieu-informatie slechts voor
zover de informatie betrekking heeft op handelingen met een
vertrouwelijk karakter;
c. de opsporing en vervolging van strafbare feiten;
d. de inspectie, controle en toezicht door bestuursorganen;
e. de eerbiediging van de persoonlijke levenssfeer;
f. de bescherming van andere dan in het eerste lid, onderdeel c, genoemde
concurrentiegevoelige bedrijfs- en fabricagegegevens;
g. de bescherming van het milieu waarop deze informatie betrekking heeft;
h. de beveiliging van personen en bedrijven en het voorkomen van
sabotage;
i. het goed functioneren van de Staat, andere publiekrechtelijke lichamen of
bestuursorganen.
Pagina 4 van 4