File id: 205 File title: Besluit_op_Woo-verzoek_21_juni.pdf.
> Retouradres Postbus 11 9560 AA TER APEL
Directie JuridischeZaken
JZ Zwolle Team 12
PostadresPostbus
11
9560 AA TER APEL
Contactpersoon
TF
Algemene informatie
www.ind.nl
T 088 043 04 30
Datum 21 juni 2022
werkdagen van 9.00 tot 17.00
Betreft Uw Woo verzoek van 2 mei 2022
Inzake actuele landen factsheets
ZaaknummerZ1-160628234287
Uw kenmerk
-
Geachte ,
In uw verzoek van 2 mei 2022 heeft u mij gevraagd informatie openbaar te
maken over actuele landen factsheets van TOELT.
Op 12 mei 2022 heeft u bericht ontvangen dat uw verzoek in goede orde is
ontvangen. Op 27 mei 2022 heb ik u bericht dat de beoordeling van uw
verzoek meer tijd in beslag neemt dan vier weken, omdat uw verzoek zo
omvangrijk is dat het niet lukt om daar binnen vier weken inhoudelijk op te
reageren. Ik heb aangegeven dat ik hiervoor nog twee weken extra nodig zou
hebben. Dit is drieen een halve weekgeworden. Hiervoor bied ik u mijn
excuses aan. Bijgaand treft u mijn reactie op uw verzoek aan.
1. Wettelijk kader
Ik behandel uw verzoek als een verzoek op grond van de Wet open overheid
(Woo). De relevante artikelen uit de Woo kunt u vinden in bijlage 1 bij deze
brief.
2. Inventarisatie documenten
Naar aanleiding van een inventarisatie van documenten bij TOELT zijn er
factsheets en e-mails aangetroffen.
In de bijgevoegde inventarislijst (bijlage 2) zijn de aangetroffen factsheets
geduid onder 1. De e-mails zijn geduid onder 2 en 3. In deze brief wordt
verwezen naar deze nummers op de inventarislijst, zodat het voor u duidelijk
is wat ik per document heb besloten en waarom ik dit heb besloten.
Reeds openbare documenten
De Woo is niet van toepassing op documenten die al openbaar zijn. De 69
factsheets genoemd onder 1 zijn reeds geopenbaard op grond van artikel 3.1.
Pagina 1van 6Woo. Op de inventarislijst wordt aangegeven waar u deze documenten kunt
vinden1.
Directie Juridische Zaken
JZ Zwolle Team 12
In de e-mails genoemd onder 3,die niet openbaar worden gemaakt, staat
Datum
informatie (verdragen, rapporten, ambtsberichten, jurisprudentie2) die al 21-06-2022
openbaar is.
ZaaknummerZ1-160628234287
3. Besluit
Openbaar met uitzondering van persoonsgegevens
De factsheets genoemd onder 1 en de e-mails genoemd onder 2 zijn of worden
openbaar gemaakt met uitzondering van de persoonsgegevens die daarin
staan. Op de inventarislijst staat bij deze documenten aangegeven dat de
uitzonderingsgrond uit artikel 5.1, tweede lid, aanhef en onder e, van de Woo
(aangeduid met de afkorting 5.1.2e) is toegepast.
Gedeeltelijke openbaarmaking
Een enkele factsheet genoemd onder 1en een enkele e-mail genoemd onder
2, is gedeeltelijk openbaar gemaakt. Op de inventarislijst staat bij dit
document aangegeven dat de uitzonderingsgrond uit artikel 5.1, tweede lid,
aanhef en onder a (aangeduid met de afkorting 5.1.2a) en artikel 5.1, tweede
lid, aanhef en onder d (aangeduid met de afkorting 5.1.2.d)van de Woo is
toegepast.
Gehele weigering
De e-mails genoemd onder 3 worden niet openbaar gemaakt. Op de
inventarislijst is aangegeven dat de uitzonderingsgrond uit artikel 5.1.2e en uit
artikel 5.2 is toegepast.
De inventarislijst maakt integraal onderdeel uit van dit besluit. Voor de
motivering van dit besluit verwijs ik naar het onderdeel ‘Overwegingen’
onder vier van deze brief.
4. Overwegingen
Als eerste wil ik u wijzen op het volgende.
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in het eerste artikel 1.1. van
de Woo. Dit is een belangrijk recht van de burger. Daarbij is het uitgangspunt
dat overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die
de uitzonderingsgronden beschermen. In het algemeen geldt hierbij de regel
dat wanneer ik informatie aan u verstrek, het openbaar is voor een ieder. De
Woo is niet van toepassing op informatie die al openbaar is.
1 Volledigheidshalve merk ik op dat informatie met betrekking tot de disclaimer van de factsheets op de
startpagina staat, zie https://puc.overheid.nl/ind/
2Te vinden op sites als https//www.rijksoverheid.nl/onderwerpen/wetgeving/vraag-en-antwoord/wetten-
regelingen-en-verdragen-zoeken, https://www.rijksoverheid.nl/documenten, www.rechtspraak.nl,
https://www.state.gov.
Pagina 2van 6Algemene uitgangspunten bij toetsing aan de uitzonderingsgronden
Directie Juridische Zaken
De toetsing aan de uitzonderingsgronden verloopt als volgt. Eerst kijk ik of een
JZ Zwolle Team 12
van de uitzonderingsgronden speelt. Dat doe ik meestal per alinea, soms per
Datum
zin. Vervolgens kijk ik wat voor soort uitzonderingsgrond het is. Als het een
21-06-2022
absolute uitzonderingsgrond is, mag ik de informatie niet verstrekken. Als het
Zaaknummer
een relatieve uitzonderingsgrond is, moet ik een afweging maken tussen het Z1-160628234287
algemene belang van openbaarheid en het specifieke belang dat de
uitzonderingsgrond beschermt. Daarbij weegt het belang van openbaarheid
zwaar. Als ik informatie weiger, moet ik goed motiveren waarom ik dat doe.
Dat geldt nog sterker als de informatie ouder dan vijf jaar is.
Wanneer het gaat om informatie waar belangen van anderen bij betrokken
zijn, moet ik hen de mogelijkheid geven om een zienswijze in te dienen. Dit
betekent dat zij hun mening kunnen geven over of de informatie wel of niet
openbaar gemaakt moet worden. Het is uiteindelijk aan mij om te beslissen of
ik de informatie openbaar maak.
In de inventarislijst heb ik opgenomen welke uitzonderingsgronden van
toepassing zijn.
Het belang van de betrekkingen van Nederland met andere landen en
staten en met internationale organisaties
Op grond van artikel 5.1, tweede lid, aanhef en onder a, van de Woo kan ik
geen informatie openbaar maken als dit de relatie van Nederland met andere
landen, staten of internationale organisaties beschadigt en dit belang zwaarder
weegt dan het belang van openbaarheid. Het betreft hier niet alleen
documenten die bijvoorbeeld in het diplomatieke verkeer worden gewisseld of
interne documenten van internationale organisaties maar ook aannames of
vermoedens van TOELT die niet zijn gebaseerd op objectieve informatie. Ook
in het internationale contact is openbaarheid en transparantie steeds
gebruikelijker en belangrijker voor het goede functioneren van de
democratische rechtsorde. In dit geval echter kan worden aangenomen dat in
de toekomst het overleg met die landen of internationale organisaties
moeilijker gaat, wanneer ik deze informatie openbaar maak. Dit omdat deze
informatie niet is onderbouwd met objectieve informatie en of (daardoor)
gevoelig kan liggen. Ik zal deze informatie daarom niet openbaar maken.
Het belang van inspectie, controle en toezicht door bestuursorganen
Op grond van artikel 5.1, tweede lid, aanhef en onder d, van de Woo kan ik
geen informatie openbaar maken als dit inspectie, controle of toezicht door
bestuursorganen belemmert en dit belang zwaarder weegt dan het belang van
openbaarheid. Dit is het geval als de uitkomsten van de inspectie, controle of
het toezicht veel samenhangt met informatie over de gebruikte methoden en
technieken of de effectiviteit belemmert. Of als een document inzicht biedt in
de werkwijze van de IND dan wel een handreiking bevat voor de
beslismedewerker in de vorm van specifieke informatie, indicatoren,
voorbeelden en voorbeeldvragen die van belang zijn voor een zorgvuldige
beoordeling van de (asiel) aanvraag en welke informatie uitsluitend is bedoeld
voor medewerkers van de IND. Ik vind dit belang in dit geval zwaarder wegen
dan het belang van openbaarheid, omdat dit waarschijnlijk zal leiden tot
berekenend gedrag van vreemdelingen. Ik maak deze informatie daarom niet
openbaar.
Pagina 3van 6De eerbiediging van de persoonlijke levenssfeer
Directie Juridische Zaken
Op grond van artikel 5.1, tweede lid, aanhef en onder e, van de Woo kan ik
JZ Zwolle Team 12
geen informatie openbaar maken als dit de persoonlijke levenssfeer schaadt en
Datum
dit belang zwaarder weegt dan het belang van openbaarheid. Het gaat om
21-06-2022
persoonsgegevens die (indirect) te herleiden zijn tot een persoon zoals namen,
Zaaknummer
e-mailadressen, telefoonnummers en functienamen. Bij (bepaalde passages Z1-160628234287
uit) een document/bepaalde documenten genoemd onder 1 en 2 is dit het
geval. Ik vind het in dit geval belangrijk dat de identiteit van betrokkene niet
bekend wordt omdat dit zijn of haar privacy kan schenden. Dat vind ik niet
wenselijk. Daarom maak ik deze persoonsgegevens niet openbaar.
Vorenstaande geldt ook voor wat betreft de persoonsgegevens van
ambtenaren. In het kader van goed werkgeverschapvind ik dat het belang van
de privacy zwaarder moet weten dan het belang van openbaarheid. Dit ter
bescherming van de privacy van de betrokken ambtenaar/ambtenaren. Daarbij
weegt mee dat het hier niet gaat om het opgeven van een naam aan een
individuele burger die met een ambtenaar in contact treedt, maar om,
openbaarmaking op grond van de Woo.Ook is van belang dat de functies van
deze ambtenaren niet inhouden dat deze beroepsmatig in de openbaarheid
treden. Wat de doorkiesnummers betreft, acht ik de bereikbaarheid van de IND
via een algemeen nummer voldoende. Openbaarmaking van doorkiesnummers
heeft geen toegevoegde waarden ten opzichte van het algemene nummer.
Gelet op het voorgaande heb ik deze gegevens dan ook verwijderd uit het
document.
Een aantal factsheetsgenoemd onder 1bevat e-mailadressen van interne e-
mailboxen van bijvoorbeeld de IND en het Ministerie van Justitie en Veiligheid.
Bij openbaarmaking van deze e-mailadressen valt niet uit te sluiten dat derden
hiervan gebruik zullen gaan maken. Hier zijn deze e-mailadressen niet voor
bedoeld. De potentiële hinder die de gebruikers van deze e-mailadressen
kunnen ondervinden van kenbaarheid voor een ieder van deze e-mailadressen,
weegt naar mijn oordeel zwaarder dan het algemene belang van openbaarheid.
Daarom maak ik deze e-mailadressen ook niet openbaar.
Ik verstrek geen informatie uit individuele dossiers. Ik verstrek ook geen e-
mails, genoemd onder 3, waarin individuele dossiers worden besproken. In
deze e-mails staat informatie over de individuele feiten en omstandigheden
van vreemdelingen die de persoonlijke levenssfeer van hen raakt. Het gaat
over gegevens van hoogst persoonlijke aard die vertrouwelijk aan de overheid
zijn verstrekt in het kader van gevoerde dan wel lopende verblijfsprocedures.
Aan de vreemdeling wordt (zoveel mogelijk) vertrouwelijkheid gegarandeerd.
Bij openbaarmaking kan de vertrouwelijkheid niet meer worden gegarandeerd
waarmee een goede uitvoering van de Vreemdelingenwet in het geding kan
komen. Omdat de e-mails een zodanig sterk persoonlijk karakter hebben staat
dit aan eeneffectieve anonimisering in de weg. Ook omdat uit de
geanonimiseerde versies nog kan worden afgeleid wie de verklaringen heeft
afgelegd, vooral indien deze in onderling verband en in samenhang met andere
bronnen worden bezien.
Persoonlijke beleidsopvattingen in een document voor intern beraad
Uitgangspunt van de Woo is dat overheidsinformatie openbaar is. Dit geldt in
principe ook voor documenten opgesteld voor intern beraad. Intern beraad is
het overleg tussen ambtenaren binnen een bestuursorgaan, of binnen een
kring van bestuursorganen die gezamenlijk verantwoordelijk zijn voor een
Pagina 4van 6bestuurlijke aangelegenheid. Documenten die bestemd zijn voor intern beraad
kunnen persoonlijke beleidsopvattingen bevatten. Dat is hier, voor wat betreft
Directie Juridische Zaken
de e-mails genoemd onder 3, ook het geval. Ten aanzien van de JZ Zwolle Team 12
openbaarmaking van deze persoonlijke beleidsopvattingen geldt het volgende.
Datum
Op grond van artikel 5.2, eerste lid, van de Woo worden persoonlijke 21-06-2022
beleidsopvattingen in documenten die bestemd zijn voor intern beraad niet
Zaaknummer
openbaar gemaakt. Persoonlijke beleidsopvattingen zijn ambtelijke adviezen, Z1-160628234287
meningen, visies, standpunten en overwegingen ten behoeve van intern
beraad. Persoonlijke beleidsopvattingen zijn niet: feiten, prognoses,
beleidsalternatieven, de gevolgen van een bepaald beleidsalternatief of andere
onderdelen met een overwegend objectief karakter.
Het is van belang dat ambtenaren intern vrij met elkaar van gedachten moeten
kunnen wisselen over beleidskeuzes. Een zekere mate van veiligheid is nodig
om te kunnen komen tot een effectieve besluitvorming. Ik acht het in dit geval
ook niet in het belang van een goede en democratische bestuursvoering om
met toepassing van artikel 5.2, tweede lid, de persoonlijke beleidsopvattingen
toch openbaar te maken. Gelet hierop maak ik in dit dossier de persoonlijke
beleidsopvattingen bestemd voor intern beraad niet openbaar.
Concepten
Voor een ordentelijk verloop van het besluitvormingsproces is het belangrijk
dat dit gebeurt op basis van voldragen documenten. Wanneer communicatie
over conceptteksten of de conceptteksten zelf openbaar worden gemaakt is dit
schadelijk voor het goed functioneren van de Staat nu er een publiek debat
kan ontstaan over documenten die nog niet rijp zijn voor besluitvorming. Daar
is ook hier sprake van. Conceptteksten waar de e-mails genoemd onder 2 naar
verwijzen, maak ik daarom niet openbaar met een beroep op het belang van
het goed functioneren van de Staat. Op dezelfde informatie is ook het bepaalde
in artikel 5.2, eerste lid, van de Woo van toepassing.
Ik merk hierbij op dat concepten die reeds in een definitief document zijn
vervat (lees: factsheet), reeds zijn geopenbaard op de in de inventarislijst
genoemde site.
U verwijst in uw verzoek naar de site:
https://ind.nl/Paginas/Werkinstructies-en-landeninformatie.aspx
Naast de in deze brief genoemde factsheets is op deze site, u reeds bekend,
ookoverige landeninformatie geopenbaard.
5. Wijze van openbaarmaking en publicatie
De documenten die (gedeeltelijk) openbaar worden, worden samen met deze
brief aan u toegezonden.
Een geanonimiseerde versie van dit besluit en de daarbij openbaar gemaakte
stukken wordt op www.rijksoverheid.nl geplaatst.
VragenAls
u vragen heeft over de afhandeling van uw verzoek, dan kunt u contact
opnemen met mij via woo@ind.nl. Voor meer informatie over de Woo-
procedure, kunt u kijken op www.rijksoverheid.nl.
Pagina 5van 6Hoogachtend,
Directie Juridische Zaken
Staatssecretaris van Justitie en Veiligheid, JZ Zwolle Team 12
namens deze,
Datum
de Directeur-Generaal Wetgeving, Internationale 21-06-2022
Aangelegenheden en Vreemdelingenzaken,
ZaaknummerZ1-160628234287
Deze brief is automatisch verstuurd, daarom staat er geen handtekening
onder.
mandaathouder
BezwaarTegen
dit besluit kunt u binnen zes weken na de dag waarop het bekend is
gemaakt een bezwaarschrift indienen. Het bezwaarschrift moet door de
indiener zijn ondertekend en bevat ten minste zijn naam en adres, de
dagtekening, een omschrijving van het besluit waartegen het bezwaar is
gericht en de gronden waarop het bezwaar berust. Stuur uw bezwaarschrift
naar: De Immigratie en Naturalisatiedienst (IND), t.a.v woo-coördinator,
postbus 11, 9560 AA TER APEL of per mail naar woo@ind.nl. U wordt
geadviseerd een kopie van deze beschikking bij het bezwaarschrift mee te
sturen.
Bijlage 1 – Relevante artikelen uit de Woo
Bijlage 2 – Inventarislijst
Bijlage 3 – (deels) geopenbaarde e-mails
Pagina 6van 6