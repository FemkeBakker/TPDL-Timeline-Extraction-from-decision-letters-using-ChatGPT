File id: 490 File title: woo-kamervragen-wob-besluit.pdf.
Ministerie van Binnenlandse Zaken en
Koninkrijksrelaties
> Retouradres Postbus 20011 2500 EA Den Haag
Constitutionele Zaken en
Wetgeving
Ministerie van Binnenlandse
Zaken en Koninkrijksrelaties
Turfmarkt 147
Den Haag
Postbus 20011
2500 EA Den Haag
www.rijksoverheid.n1
www.facebook.com/minbzk
www.twitter.com/minbzk
www.linkedin.com/company/
ministerie-van-bzk
Kenmerk
2022-0000289715
Datum '1 6 JUN 2022 Uw kenmerk
Betreft Beslissing op uw Woo-verzoek
Geachte heer
In uw brief van 2 april 2022 heeft u gevraagd om openbaarmaking van informatie
over de beantwoording van Kamervragen over de Wet openbaarheid van bestuur.
Ik heb uw brief op 5 april 2022 ontvangen. Op uw verzoek om openbaarmaking
van informatie is de Wet open overheid (hierna: Woo) van toepassing.
U heeft uw verzoek om openbaarmaking van informatie gedaan op grond van de
Wet openbaarheid van bestuur (hierna: Wob). Vanaf 1 mei 2022 is de Wob
vervangen door de Woo. De Woo kent geen overgangsrecht, dit betekent dat
vanaf 1 mei de Woo geldt. Uw Wob-verzoek neem ik daarom als een Woo-verzoek
in behandeling.
In de brief van 2 mei 2022 is de beslistermijn met twee weken verlengd tot 17
mei 2022. Dit is gedaan met toepassing van artikel 4.4, tweede lid, van de Woo.
U bent er over geïnformeerd in de brief van 11 mei 2022 dat er
belanghebbende(n) zijn bij de openbaarmaking van diverse documenten en dat
deze de gelegenheid hebben gekregen om hierop een reactie te geven. Ik heb de
reactie(s) van de derde belanghebbende(n) in mijn belangenafweging
meegenomen.
Wettelijk kader
Uw verzoek valt onder de reikwijdte van de Woo. Voor de relevante Woo-artikelen
verwijs ik u naar bijlage 1.
Inventarisatie documenten
Op basis van uw verzoek zijn in totaal 29 documenten aangetroffen. Deze
documenten zijn opgenomen in een inventarislijst, die als bijlage 2 bij dit besluit
is gevoegd. In dit besluit wordt verwezen naar de corresponderende nummers uit
de inventarislijst, zodat per document duidelijk is wat is besloten.
Pagina 1 van 5Constitutionele Zaken en
Wetgeving
Ministerie van Binnenlandse
Zaken en Koninkrijksrelaties
Besluit Datum
Ik heb besloten deels aan uw verzoek tegemoet te komen en de informatie waar u
Kenmerk
om heeft verzocht (deels) openbaar te maken. Sommige delen van de 2022-0000289715
documenten worden niet openbaar gemaakt. Voor de motivering hiervan verwijs
ik naar het onderdeel "Overwegingen" van dit besluit.
Overwegingen
Algemene overweging: openbaarheid t.a.v. een ieder
Als eerste wil ik u wijzen op het volgende.
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in het eerste artikel 1.1. van de
Woo. Dit is een belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. De Woo is
niet van toepassing op informatie die al openbaar is.
Wanneer het gaat om informatie waar belangen van anderen bij betrokken zijn,
moet ik hen de mogelijkheid geven om een zienswijze in te dienen. Dit betekent
dat zij hun mening kunnen geven over of de informatie wel of niet openbaar
gemaakt moet worden. Het is uiteindelijk aan mij om te beslissen of ik de
informatie openbaar maak.
De eerbiediging van de persoonlijke levenssfeer
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. Het gaat om
persoonsgegevens die (indirect) te herleiden zijn tot een persoon zoals namen, e-
mailadressen, telefoonnummers en functienamen. Bij bepaalde documenten is dit
het geval. Ik vind het in dit geval belangrijk dat de identiteit van betrokkene niet
bekend wordt omdat dit zijn of haar privacy kan schenden. Dat vind ik niet
wenselijk. Daarom maak ik deze persoonsgegevens niet openbaar.
In het diverse documenten staan (ook) persoonsgegevens van ambtenaren. Het
gaat om gegevens die herleidbaar zijn tot een persoon, zoals onder meer namen,
e-mailadressen, functienamen en telefoonnummers. In het kader van goed
werkgeverschap vind ik dat het belang van privacy zwaarder moet wegen dan het
belang van openbaarheid. Dit ter bescherming van de privacy van de betrokken
ambtenaar/ambtenaren. Daarbij weegt mee dat het hier niet gaat om het
opgeven van een naam aan een individuele burger die met een ambtenaar in
contact treedt, maar om, openbaarmaking op grond van de Woo.
Pagina 2 van 5Constitutionele Zaken en
Wetgeving
Ministerie van Binnenlandse
Zaken en Koninkrijksrelaties
Het belang van het goed functioneren van de Staat, andere Datum
publiekrechtelijke lichamen of bestuursorganen
Kenmerk
Op grond van artikel 5.1, tweede lid, aanhef en onder i, van de Woo kan ik geen 2022-0000289715
informatie openbaar maken wanneer dit het goed functioneren van de Staat of
andere overheden schaadt en dit belang zwaarder weegt dan het belang van
openbaarheid. In (bepaalde passages uit) een aantal documenten staat informatie
die het functioneren van de Staat of andere overheden in gevaar zou kunnen
brengen. Ik vind dat dit belang zwaarder moet wegen dan het belang van
openbaarheid, omdat het openbaarmaking van deze informatie de
vertrouwelijkheid van interne communicatie binnen mijn ministerie kan schaden.
Eenheid van regeringsbeleid
Wanneer de ministerraad een besluit neemt, geldt dat besluit vanaf dat moment
als regeringsbeleid. Het kabinet spreekt met één mond. Het openbaar maken van
de opvattingen van individuele bewindspersonen, kan de eenheid van dit beleid in
gevaar brengen. Het is belangrijk dat bewindspersonen vrij met elkaar kunnen
spreken. Met het oog op een goed bestuur is het ongewenst dat bewindspersonen
tegen elkaar uit kunnen worden gespeeld als hun afwijkende opvattingen
openbaar worden. Om deze reden wordt informatie over de opvattingen van
individuele bewindspersonen binnen het kabinet niet openbaar. Notulen van de
(Rijks)ministerraad, onderraden, ministeriële commissies en overleggen tussen
bewindspersonen worden in het geheel niet openbaar worden gemaakt met een
beroep op de eenheid van regeringsbeleid. Voor andere documenten geldt dat per
passage moet worden beoordeeld of de eenheid van regeringsbeleid in het geding
is.
Openbaarmaking van (passages uit) in document 1 acht ik schadelijk voor het
goed functioneren van de Staat. Ik maak deze informatie dan ook niet openbaar.
Op (een deel van) dezelfde geweigerde informatie is ook het bepaalde in artikel
5.2, eerste lid, van de Woo van toepassing. Zie daartoe hieronder in het besluit.
Concepten
Voor een goed verloop van het besluitvormingsproces is het belangrijk dat dit
gebeurt op basis van definitieve documenten. Wanneer communicatie over
conceptteksten of de conceptteksten zelf openbaar worden gemaakt is dit
schadelijk voor het goed functioneren van de Staat nu er een publiek debat kan
ontstaan over documenten die nog niet rijp zijn voor besluitvorming. In de
documenten met nummers 2, 3.1, 7, 15, 16, 16.1, 16.2, 16.3, 17.1, 17.2 en 18 is
hier sprake van. Deze informatie maak ik daarom niet openbaar met een beroep
op het belang van het goed functioneren van de Staat. Op dezelfde informatie is
ook het bepaalde in artikel 5.2, eerste lid, van de Woo van toepassing.
Interne postbussen
Goede communicatie is een belangrijk onderdeel voor het functioneren van de
Staat. Dit gebeurt veelal via de mail, daarom is het van belang om dit goed te
organiseren. Hiervoor worden ook postbussen voor interne en externe
communicatie gebruikt. In dit geval gaat het om een mailbox die alleen bestemd
is voor intern gebruik binnen de overheid. Deze mailbox is niet bestemd voor
communicatie buiten de kring van de overheid. Openbaarmaking van het e-
Pagina 3 van 5Constitutionele Zaken en
Wetgeving
Ministerie van Binnenlandse
Zaken en Koninkrijksrelaties
mailadres kan het gebruik van de interne mailbox verstoren, omdat in dat geval Datum
ook externen naar deze mailbox kunnen mailen. Dit zorgt ervoor dat het gebruik
Kenmerk
van het systeem van interne en externe communicatie wordt verstoord. In de 2022-0000289715
documenten met nummers 7, 8, 9, 10, 11, 12, 13, 14, 15 en 18 staat informatie
met betrekking tot interne postbussen. Deze informatie maak ik daarom niet
openbaar met een beroep op het belang van het goed functioneren van de Staat.
Persoonlijke beleidsopvattingen
Uitgangspunt van de Woo is dat overheidsinformatie openbaar is. Dit geldt in
principe ook voor documenten opgesteld voor intern beraad. Intern beraad is het
overleg tussen ambtenaren binnen een bestuursorgaan, of binnen een kring van
bestuursorganen die gezamenlijk verantwoordelijk zijn voor een bestuurlijke
aangelegenheid. Documenten die bestemd zijn voor intern beraad kunnen
persoonlijke beleidsopvattingen bevatten. Dat is hier ook het geval. Ten aanzien
van de openbaarmaking van deze persoonlijke beleidsopvattingen geldt het
volgende. Op grond van artikel 5.2, eerste lid, van de Woo worden persoonlijke
beleidsopvattingen in documenten die bestemd zijn voor intern beraad niet
openbaar gemaakt. Persoonlijke beleidsopvattingen zijn ambtelijke adviezen,
meningen, visies, standpunten en overwegingen ten behoeve van intern beraad.
Persoonlijke beleidsopvattingen zijn niet: feiten, prognoses, beleidsalternatieven,
de gevolgen van een bepaald beleidsalternatief of andere onderdelen met een
overwegend objectief karakter.
Op grond van artikel 5.2, tweede lid, van de Woo kan ik besluiten informatie te
geven over persoonlijke beleidsopvattingen als ik dat in het belang acht van een
goede en democratische bestuursvoering. Deze informatie wordt dan gegeven in
geanonimiseerde vorm, tenzij degenen die deze opvattingen hebben geuit of
hiermee hebben ingestemd vinden dat de informatie wel herleidbaar is tot hen. In
het licht van het publieke debat over transparantie en openbaarheid, waar het in
dit dossier in de kern ook over gaat, acht ik het van belang om in dit dossier daar
zoveel mogelijk inzicht in te geven. Daarom maak ik de informatie met
persoonlijke beleidsopvattingen in de documenten waarin deze voorkomen toch
openbaar.
Pagina 4 van 5Constitutionele Zaken en
Wetgeving
Ministerie van Binnenlandse
Zaken en Koninkrijksrelaties
Wijze van openbaarmaking Datum
Van de documenten treft u bij dit besluit een kopie aan. De openbaar gemaakte
Kenmerk
stukken worden ook op rijksoverheid.nl geplaatst. 2022-0000289715
Ik vertrouw erop u hiermee voldoende te hebben geïnformeerd.
Hoogachtend,
De minister van Binnenlandse Zaken en Koninkrijksrelaties,
dee,
drs.MM. R. Schurink
Secretaris-generaal
Tegen dit besluit kunt u binnen zes weken na de datum boven dit besluit een bezwaarschrift
indienen. Het bezwaarschrift moet door de indiener zijn ondertekend en bevat ten minste
zijn/haar naam en adres, de datum, een omschrijving van het besluit waartegen bezwaar
wordt gemaakt en de reden(en) waarom u vindt dat het besluit niet klopt. Dit bezwaarschrift
moet worden gericht aan: de Minister van Binnenlandse Zaken en Koninkrijksrelaties t.a.v.
de Directie Constitutionele Zaken en Wetgeving, Postbus 20011, 2500 EA Den Haag.
Pagina 5 van 5