File id: 381 File title: wob-phc-feronia-besluit.pdf.
> Retouradres Postbus 20201 2500 EE Den Haag
Directie Juridische Zaken
Korte Voorhout 7
2511 CW Den Haag
Postbus 20201
2500 EE Den Haag
www.rijksoverheid.nl
Inlichtingen
wooverzoekendjz@minfin.nl
www.minfin.nl
Ons kenmerk
2022-0000131897
Uw brief (kenmerk)
31 januari 2022
Datum
Bijlagen
Betreft Besluit op uw Wob-verzoek inzake FMO en PHC-Feronia
A. Relevante Woo-artikelen
B. Transponeringstabel
C. Inventarislijst
D. Openbaar te maken
documenten
Geachte,
In uw brief van 31 januari 2022, door mij ontvangen op 3 februari 2022, heeft u
het ministerie van Financiën gevraagd informatie openbaar te maken over de
financiering door de Nederlandse Financierings-Maatschappij voor
Ontwikkelingslanden (FMO) van de onderneming Plantations et Huileries du
Congo S.A. (PHC – Feronia) in de Democratische Republiek Congo (DRC).
In uw verzoek vraagt u om openbaarmaking van de volgende informatie:
1. Alle documenten in het bezit van of toegankelijk voor het Ministerie van
Financiën en FMO over de financiering van, de gebeurtenissen en ontwikkelingen
in verband met de PHC-Feronia zaak, inclusief maar niet beperkt tot
overeenkomsten (inclusief bijlagen, side-letters, amendementen en appendices),
due diligence rapporten, risico categorie beoordelingen, Know-Your-Customer
informatie, licenties, vergunningen, concessies, landrechten, milieu- en sociale-
impactanalyses en analyse daarvan, verslagen van bezoeken ter plaatse,
financiële verslagen, begrotingsverslagen, e-mails, brieven, tekstberichten,
agenda's van vergaderingen, aanwezigheidslijsten van vergaderingen, notulen en
notities en telefoongesprekken en faxberichten vanaf het begin van de
belangstelling voor het project, mogelijk vanaf 2013 of 2014, gedurende het
gehele due diligence-proces van DEG en FMO en het investeringsbesluit in
december 2015 gedurende het gehele monitoringproces tot 31 januari 2022.
2. Alle interne en externe correspondentie over de due diligence, financiering,
klachten, gebeurtenissen en kwesties of ontwikkelingen in de zaak PHC-Feronia
van 2013/2014 tot 31 januari 2022 tussen het ministerie van Financiën en:
• FMO,
• Ministerie van Buitenlandse Zaken,
• PHC-Feronia en al haar belanghebbenden,
• een overheidsorgaan van de DRC,
• getroffen gemeenschappen in de DRC,
• maatschappelijke organisaties,
• media,
• de Nederlandse ambassade in Kinshasa, DRC,
Pagina 1 van 9• aandeelhouders of financiers van PHC van vóór en na de herstructurering van
Directie Juridische Zaken
juni 2020, waaronder Feronia Inc, Feronia KNM, Straight KKM, Feronia maia,
KNAgri LLC,
Ons kenmerk
• elke overheidsinstantie van Canada (zijnde het land van herkomst van PHC-
2022-0000131897
Feronia's vorige eigenaar Feronia Inc),
• CDC Group plc (voorheen de Commonwealth Development Corporation en
daarvoor de Colonial Development Corporation) ("CDC"),
• de regering van het Verenigd Koninkrijk,
• de regering van Duitsland,
• de Deutsche Investitions- and Entwicklungsgesellschaft ("DEG"),
• de Belgische Investeringsmaatschappij voor Ontwikkelingslanden ("BIO"),
• de regering van België,
• de regering van Frankrijk,
• Agence Francaise de Développement ("AFD") en haar dochteronderneming
Proparco,
• het African Agriculture Fund (AAF),
• het Emerging Africa Infrastructure Fund (EAIF),
• andere geïnteresseerde financieringspartijen, en
• Earthworm Consultancy.
3. Alle documenten en correspondentie tussen het Ministerie van Financiën, het
Ministerie van Buitenlandse Zaken, Earthworm Consultancy en FMO over de
250.000 EURO financiering (toelage) aan PHC-Feronia, inclusief de financiering
van beveiligings- en veiligheidsoperaties en personeel in PHC-Feronia en het
Know-Your-Customer en due diligence proces van FMO.
4. Alle stukken en correspondentie tussen het Ministerie van Financiën en FMO in
het kader van de beantwoording (AH 2260) van Kamervragen (2021Z03229,
ingezonden 16 februari 2021, Vragen van de leden Van Raan (PvdD) en Van den
Nieuwenhuijzen (GroenLinks) aan de ministers voor Buitenlandse Handel en
Ontwikkelingssamenwerking en van Financiën over het transparantiebeleid van
ontwikkelingsbank FMO en door FMO gefinancierde misstanden in de
Democratische Republiek Congo).
5. Alle documenten en briefwisseling tussen het Ministerie van Financiën en: FMO,
het ministerie van Buitenlandse Zaken, de regering van Duitsland, DEG, de
regering van België, BIO, de regering van Frankrijk, Proparco, de regering van
het Verenigd Koninkrijk, CDC, betreffende de klacht ingediend door
gemeenschappen over PHC-Feronia in de onafhankelijke klachtenregeling van
2018 tot 31 januari 2022. (DEG-klacht 18-002 PHC (FERONIA) re Plantations et
Huileries du Congo SA (PHC)).
6. Alle documenten en briefwisseling tussen het Ministerie van Financiën en
• de Nederlandse ambassade in de DRC,
• FMO en tussen FMO en andere partijen, in verband met de moord op drie leden
van de gemeenschap, naar men zegt door bewakers of andere veiligheidsstaf of
personen die nauw met deze diensten van PHC-Feronia samenwerken -- Joël
Imbangola (te Boteka, juli 2019), Blaise Mokwe (te Lokutu, februari 2021),
Efolafola Nisoni Manu (te Lokutu, februari 2021) en wreedheden en schendingen
van de mensenrechten door de veiligheidsdiensten van PHC-Feronia, de politie en
het leger.
7. Alle documenten en correspondentie tussen het Ministerie van Financiën en
FMO en/of FMO en andere partijen, over de insolventie van Feronia Inc. en de
herstructurering van PHC-Feronia, de kwijtschelding en toezeggingen over
volledige kwijtschelding van schulden en terugtrekking uit het project, mogelijk
gepland voor 2022.
Pagina 2 van 98. Alle andere documenten die op enigerlei wijze verband houden met PHC-
Directie Juridische Zaken
Feronia en de gewelddadige gebeurtenissen en andere voorvallen die zich in
verband daarmee hebben voorgedaan.
Ons kenmerk
2022-0000131897
9. U stelt tevens toegang tot de informatie over PHC-Feronia die in het bezit is
van FMO te willen ontvangen. Specifiek wenst u de volgende informatie van FMO
te verkrijgen:
• Due diligence- en Know-Your-Customer-rapporten over PHC-Feronia van FMO
en DEG of andere financiers en investeerders,
• Juridische beoordeling van concessies, landtitels en andere grondvergunningen
of -licenties van PHC-Feronia,
• Ontwerp en ondertekende krediet/leningovereenkomst(en) via welke FMO PHC-
Feronia heeft gefinancierd,
• Voorbereiding van de reizen van het personeel van FMO en verslaglegging van
de dienstreizen naar de plantages van PHC-Feronia,
• Contracten, taakomschrijvingen, veld- en missieverslagen, verslaglegging of
andere documentatie en communicatie van Earthworm over hun werk met PHC-
Feronia,
• Alle informatie in verband met de financiering van, de financiering van de
capaciteitsopbouw van of andere steun aan PHC-Feronia beveiligingspersoneel en
plantagebewakers, in verband met de financiering van 250.000 euro in mei 2019
of andere financiering,
• Alle informatie en communicatie met andere partijen over de insolventie van
Feronia Inc. en de herstructurering van PHC-Feronia, de kwijtschelding en de
toezeggingen inzake volledige kwijtschelding van schulden en terugtrekking uit
het in 2022 geplande project,
• Alle informatie en communicatie met andere partijen in verband met de moord
op drie leden van de gemeenschap, naar men zegt door de veiligheidsdiensten
van PHC-Feronia of personen die nauw met de veiligheidsdiensten van PHC-
Feronia samenwerken -- Joël Imbangola (te Boteka, juli 2019), Blaise Mokwe (te
Lokutu, februari 2021), Efolafola Nisoni Manu (te Lokutu, februari 2021) en
wreedheden en schendingen van de mensenrechten door de veiligheidsdiensten
van PHC-Feronia, politie en leger, en
• Alle informatie en communicatie met partijen over de klacht die
gemeenschappen hebben ingediend over PHC-Feronia bij het Independent
Complaints Mechanism vanaf 2018 tot op 31 januari 2022 (DEG klacht 18-002
PHC (FERONIA) re Plantations et Huileries du Congo SA (PHC)).
De ontvangst van uw verzoek heb ik u schriftelijk bevestigd bij brief van 10
februari 2022 met kenmerk nummer 2022-0000044338. In deze brief is de
beslistermijn met vier weken verdaagd tot 31 maart 2022. Deze termijn heb ik
helaas niet gehaald.
U heeft uw verzoek om openbaarmaking van informatie gedaan op grond van de
Wob. Vanaf 1 mei 2022 is de Wob vervangen door de Wet open overheid (hierna:
Woo). De Woo kent geen overgangsrecht, dit betekent dat vanaf 1 mei 2022 de
Woo geldt. Uw Wob-verzoek van 31 januari 2022 neem ik daarom vanaf 1 mei
2022 als een Woo-verzoek in behandeling. Onder het kopje ‘Transponeringstabel’
licht ik dit nader toe.
Met excuses voor de lange behandelduur van uw verzoek, stuur ik u hierbij het
besluit.
Besluit
Ik besluit de door u gevraagde informatie gedeeltelijk openbaar te maken. Per
document is op de inventarislijst aangegeven welke uitzonderingsgronden zijn
toegepast.
Pagina 3 van 9Inventarisatie documenten
Directie Juridische Zaken
Bij deze inventarisatie zijn 38 documenten aangetroffen. Deze documenten zijn
genoemd in de inventarislijst in bijlage C bij deze brief. Ik verwijs u naar de
Ons kenmerk
inventarislijst waarop u kunt zien wat ik per document heb besloten en welke
2022-0000131897
weigeringsgronden ik heb toegepast.
De Woo is niet van toepassing op documenten die al reeds openbaar zijn. Een
aantal documenten is reeds openbaar en staat op de inventarislijst als zodanig
aangemerkt. Op de inventarislijst staat ook aangegeven waar u deze documenten
kunt vinden.
U heeft in uw verzoek aangegeven over welke aangelegenheid u informatie wilt
ontvangen. Een aantal documenten gaat gedeeltelijk niet over de door u
aangegeven aangelegenheid en staat op de inventarislijst als zodanig
aangemerkt. Deze informatie valt daarom buiten de reikwijdte van uw verzoek en
heb ik daarom uit de documenten verwijderd.
Buiten reikwijdte verzoek of dubbel
Een aantal documenten bevat passages die over andere onderwerpen gaan dan
de hierboven genoemde onderwerpen van uw verzoek. Deze passages vallen
inhoudelijk niet binnen de reikwijdte van uw verzoek. Om die reden heb ik de
passages onleesbaar gemaakt onder vermelding van ‘buiten verzoek’. Dit is
eveneens in de inventarislijst aangegeven.
Daarnaast bevat een aantal documenten mails die dubbel zijn. Deze passages
worden eenmalig verstrekt, voor het overige zijn deze passages onleesbaar
gemaakt onder vermelding van ‘dubbel’. Op de inventarislijst staat een verwijzing
naar de mails die dubbel zijn.
Documenten die bij FMO berusten
U heeft mij verzocht om documenten bij een andere instantie op te vragen. De
Woo verplicht niet tot het opvragen van documenten die bij andere instanties
berusten. Deze wet is alleen van toepassing voor zover informatie bij een
bestuursorgaan of bij een onder verantwoordelijkheid van het bestuursorgaan
werkzame instelling, dienst of bedrijf rust. Deze situatie doet zich hier niet voor.
De informatieverstrekking beperkt zich tot hetgeen bij mijn ministerie is
aangetroffen over het onderwerp waarop uw verzoek ziet.
Verwijzing naar ander bestuursorgaan
Bij het ministerie van Buitenlandse Zaken (hierna: BZ) heeft u een identiek
informatieverzoek ingediend. Omdat er grote overlap bestaat tussen de op het
ministerie van Financiën en de op BZ berustende stukken, is besloten dat BZ, als
beleidsverantwoordelijk ministerie, het voortouw neemt ten aanzien van het
inventariseren van de stukken en mijn ministerie zich toelegt op interne stukken.
Over dit verzoek heeft op 25 februari 2022 een concretiseringsgesprek
plaatsgevonden met medewerkers van BZ. Het gesprek had zowel betrekking op
uw verzoek aan BZ als op uw verzoek aan mijn ministerie. Tijdens dit gesprek is
vanwege de overlap in de documenten door BZ voorgesteld dat ik enkel de
documenten inventariseer die geen betrekking hebben op BZ. Voor de
inventarisatie en beoordeling van deze documenten, verwijs ik derhalve naar het
Woo-besluit van BZ dat op 16 juni 2022 is gepubliceerd.
Zienswijzen
Bij de openbaarmaking van diverse documenten spelen belangen van derden een
rol. In het verzoek zijn twee derde-belanghebbenden vooraf gevraagd om hun
mening te geven over de voorgenomen wijze van openbaarmaking van de
documenten.
Pagina 4 van 9De twee derde-belanghebbenden stemmen niet in met de voorgenomen wijze van
Directie Juridische Zaken
openbaarmaking van diverse documenten. De standpunten van de betrokken
belanghebbenden heb ik in mijn belangenafweging meegewogen. Ik heb de
Ons kenmerk
zienswijze van de betrokken belanghebbenden volledig overgenomen. De
2022-0000131897
voorgestelde wijze van openbaarmaking zal onder andere de samenwerking van
derde-belanghebbenden met andere partijen onevenredig benadelen en
strafrechtelijke onderzoeken mogelijk belemmeren. De overgenomen zienswijzen
van derden licht ik onder ‘Overwegingen’ nader toe.
Wettelijk kader
Ik behandel uw verzoek als een verzoek op grond van de Woo. De relevante
artikelen uit de Woo kunt u vinden in bijlage A bij deze brief.
Overwegingen
Als eerste wil ik u wijzen op het volgende.
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in artikel 1.1. van de Woo. Dit is
een belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. De Woo is
niet van toepassing op informatie die al openbaar is.
In de inventarislijst en op de documenten heb ik opgenomen welke
uitzonderingsgronden van toepassing zijn.
Transponeringstabel
De beoordeling van de documenten heeft nog plaatsgevonden op basis van de
Wob en is afgerond voordat de Woo op 1 mei 2022 in werking trad. Dit brengt
met zich mee dat de aanduiding van de toegepaste uitzonderingsgronden in
bijlage C en D afwijken van de motivering in het besluit. Ter bevordering van de
leesbaarheid heb ik in bijlage B een transponeringstabel opgenomen, waarin de
uitzonderingsgronden op basis van de Wob en de Woo staan omschreven.
Het belang van opsporing en vervolging van strafbare feiten (artikel 5.1, tweede
lid, aanhef en onder c, van de Woo)
Op grond van artikel 5.1, tweede lid, aanhef en onder c, van de Woo kan ik geen
informatie openbaar maken als dit strafrechtelijk optreden in opsporing en
vervolging van strafbare feiten moeilijker maakt en dit belang zwaarder weegt
dan het belang van openbaarheid. Derde-belanghebbende stelt dat document met
ID-nummer 1145681 informatie bevat over een strafrechtelijk onderzoek in DRC.
Deze informatie is vertrouwelijk met mijn ministerie gedeeld. Openbaarmaking
van deze informatie kan de opsporing en vervolging in deze zaak benadelen,
omdat daarmee inzicht wordt verkregen in vertrouwelijke procesinformatie van
deze zaak. Ik volg derde-belanghebbende en acht dat openbaarmaking van deze
informatie niet opweegt tegen het belang van de vervolging van strafbare feiten.
Ik maak deze informatie daarom niet openbaar.
Waar van toepassing heb ik deze informatie onleesbaar gemaakt onder
vermelding van: 10.2.c Wob. Dit kunt u lezen als artikel 5.1, tweede lid, aanhef
en onder c, van de Woo.
De eerbiediging van de persoonlijke levenssfeer (artikel 5.1, tweede lid, aanhef
en onder e, van de Woo)
Pagina 5 van 9Op grond van artikel 5.1, tweede lid, aanhef en onder e, van de Woo kan ik geen
Directie Juridische Zaken
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. Het gaat om
Ons kenmerk
persoonsgegevens die (indirect) te herleiden zijn tot een persoon zoals namen, e-
2022-0000131897
mailadressen, telefoonnummers en functienamen. Bij bepaalde documenten is dit
het geval. Ik vind het in dit geval belangrijk dat de identiteit van betrokkene niet
bekend wordt omdat dit zijn of haar privacy kan schenden. Dat vind ik niet
wenselijk. Daarom maak ik deze persoonsgegevens niet openbaar.
In diverse documenten staan ook persoonsgegevens van ambtenaren. Het gaat
om gegevens die herleidbaar zijn tot een persoon, zoals onder meer namen, e-
mailadressen, functienamen en telefoonnummers. In het kader van goed
werkgeverschap vind ik dat het belang van privacy zwaarder moet wegen dan het
belang van openbaarheid. Dit ter bescherming van de privacy van de betrokken
ambtenaren. Daarbij weegt mee dat het hier niet gaat om het opgeven van een
naam aan een individuele burger die met een ambtenaar in contact treedt, maar
om, openbaarmaking op grond van de Woo.
Waar van toepassing heb ik deze informatie onleesbaar gemaakt onder
vermelding van: 10.2.e Wob. Dit kunt u lezen als artikel 5.1, tweede lid, aanhef
en onder e, van de Woo.
De bescherming van andere dan in het eerste lid, onderdeel c, genoemde
concurrentiegevoelige bedrijfs- en fabricagegegevens (artikel 5.1, tweede lid,
aanhef en onder f, Woo)
Op grond van artikel 5.1, tweede lid, aanhef en onder f, van de Woo kan ik geen
informatie openbaar maken wanneer dit de bescherming van
concurrentiegevoelige gegevens schaadt en dit belang zwaarder weegt dan het
belang van openbaarheid. Deze uitzonderingsgrond beschermt
concurrentiegevoelige bedrijfsgegevens die niet vertrouwelijk aan de overheid zijn
verstrekt. Dit is dus een anders dan artikel 5.1, eerste lid, aanhef en onder c, van
de Woo, dat vertrouwelijk verstrekte informatie beschermt. Ik moet afwegen of
het belang van openbaarmaking opweegt tegen het belang om de
bedrijfsgegevens te beschermen.
Bij bepaalde passages uit de documenten staan bedrijfsgegevens. Uit deze
gegevens kunnen wetenswaardigheden worden afgeleid met betrekking tot de
strategie van een onderneming. Concurrenten kunnen daar hun voordeel mee
doen en dat is niet wenselijk voor FMO die de gegevens vertrouwelijk met de
overheid heeft gedeeld. In de zienswijze stelt derde-belanghebbende dat
openbaarmaking van financiële gegevens het mediation proces met partijen kan
bemoeilijken. Ik volg de zienswijze van de derde-belanghebbende en vind dit
belang zwaarder wegen dan het belang van openbaarheid. Ik maak deze
informatie daarom niet openbaar.
Waar van toepassing heb ik deze informatie onleesbaar gemaakt onder
vermelding van: 10.2.g Wob. Dit kunt u lezen als artikel 5.1, tweede lid, aanhef
en onder f, van de Woo.
Het belang van het goed functioneren van de Staat, andere publiekrechtelijke
lichamen of bestuursorganen (artikel 5.1, tweede lid, aanhef en onder i, van de
Woo)
Op grond van artikel 5.1, tweede lid, aanhef en onder i, van de Woo kan ik geen
informatie openbaar maken wanneer dit het goed functioneren van de Staat of
andere overheden schaadt en dit belang zwaarder weegt dan het belang van
openbaarheid. In een bepaalde passages uit een document staat informatie die
het functioneren van de Staat of andere overheden in gevaar zou kunnen
brengen. Ik vind dat dit belang zwaarder moet wegen dan het belang van
Pagina 6 van 9openbaarheid, omdat het belang van een zorgvuldige en effectieve besluitvorming
Directie Juridische Zaken
zich niet verdraagt met openbaar maken van de passages die het in dit geval
betreft. Voorts is het niet mogelijk om de inhoud van de passage nader toe te
Ons kenmerk
lichten, omdat deze informatie op zichzelf staand uit context kan worden gehaald.
2022-0000131897
Tevens acht ik het van belang dat betrokken personen vrij met elkaar van
gedachten kunnen wisselen over beleidskwesties. Beide belangen wegen
zwaarder dan het belang van openbaarmaking van deze informatie. Ik maak deze
informatie niet openbaar.
Waar van toepassing heb ik deze informatie onleesbaar gemaakt onder
vermelding van: 10.2.g Wob. Dit kunt u lezen als artikel 5.1, vijfde lid, van de
Woo.
Het voorkomen van onevenredige benadeling (artikel 5.1, vijfde lid, van de Woo)
Op grond van artikel 5.1, vijfde lid, van de Woo mag ik in uitzonderlijke gevallen
geen informatie openbaar maken als dit iemand onevenredige benadeling
toebrengt en de voorkoming daarvan zwaarder weegt dan het belang van
openbaarheid. Bij bepaalde passages uit de documenten is dit het geval. Deze
benadeling bestaat uit gevoelige informatie die is verkregen van derden. In de
zienswijze stellen derde-belanghebbenden dat openbaarmaking van diverse
passages de samenwerking met stakeholders zal verslechteren en mogelijk
resulteert in het verbreken van de samenwerking met deze partner(s). Derde-
belanghebbende stelt tevens dat diverse passages betrokken stakeholders
kunnen benadelen, omdat er momenteel een mediation proces loopt en
openbaarmaking dit proces zal bemoeilijken. Ook stelt derde-belanghebbende dat
diverse passages niet openbaar gemaakt mogen worden in het kader van een
klachtenmechanisme dat de anonimiteit van betrokken partijen waarborgt.
Openbaarmaking van die informatie is onevenredig benadelend voor de relatie
tussen FMO en de betrokken partner(s). Ik volg derde-belanghebbenden en acht
dat openbaarmaking van deze informatie niet opweegt tegen de schade die
betrokkenen oplopen bij openbaarmaking. Ik vind dan ook dat de voorkoming van
deze benadeling zwaarder moet wegen dan het belang van openbaarheid. Ik
maak deze informatie daarom niet openbaar.
Waar van toepassing heb ik deze informatie onleesbaar gemaakt onder
vermelding van: 10.2.g Wob. Dit kunt u lezen als artikel 5.1, vijfde lid, van de
Woo.
Wijze van openbaarmaking en publicatie
De documenten die (gedeeltelijk) openbaar worden, worden samen met deze
brief digitaal aan u toegezonden.
Plaatsing op internet
Dit besluit en de documenten die voor iedereen (gedeeltelijk) openbaar worden,
worden op www.rijksoverheid.nl gepubliceerd.
Afschrift aan belanghebbenden
Een kopie van dit besluit verzend ik naar de derde-belanghebbenden.
Pagina 7 van 9Vragen
Directie Juridische Zaken
Als u vragen heeft over de afhandeling van uw verzoek, dan kunt u contact
opnemen via bovenstaand e-mailadres. Voor meer informatie over de Woo-
Ons kenmerk
procedure, kunt u kijken op https://www.rijksoverheid.nl/onderwerpen/wet-open-
2022-0000131897
overheid-woo.
Hoogachtend,
DE MINISTER VAN FINANCIEN,
namens deze,
mr. M.S. Bogtstra
Directeur Juridische Zaken
Bezwaarclausule
Deze brief is een besluit in de zin van de Algemene wet bestuursrecht. Op grond
van die wet kunt u tegen dit besluit binnen zes weken na de dag waarop dit
besluit is bekendgemaakt een bezwaarschrift indienen. Het bezwaarschrift moet
worden gericht aan de minister / staatssecretaris van Financiën, ter attentie van
de Directie Juridische Zaken, Postbus 20201, 2500 EE Den Haag. Het
bezwaarschrift dient te worden ondertekend en dient ten minste het volgende te
bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaar zich richt;
d. een opgave van de redenen waarom u zich met het besluit niet kunt verenigen.
Pagina 8 van 9Bijlage A – Relevante artikelen uit de Woo
Directie Juridische Zaken
Artikel 1.1
Ons kenmerk
Eenieder heeft recht op toegang tot publieke informatie zonder daartoe een
2022-0000131897
belang te hoeven stellen, behoudens bij deze wet gestelde beperkingen.
Artikel 4.1
1. Eenieder kan een verzoek om publieke informatie richten tot een
bestuursorgaan of een onder verantwoordelijkheid van een bestuursorgaan
werkzame instelling, dienst of bedrijf. In het laatste geval beslist het
verantwoordelijke bestuursorgaan op het verzoek.
Artikel 5.1
2. Het openbaar maken van informatie blijft eveneens achterwege voor zover het
belang daarvan niet opweegt tegen de volgende belangen:
c. de opsporing en vervolging van strafbare feiten;
e. de eerbiediging van de persoonlijke levenssfeer;
f. de bescherming van andere dan in het eerste lid, onderdeel c, genoemde
concurrentiegevoelige bedrijfs- en fabricagegegevens.
5. In uitzonderlijke gevallen kan openbaarmaking van andere informatie dan
milieu-informatie voorts achterwege blijven indien openbaarmaking onevenredige
benadeling toebrengt aan een ander belang dan genoemd in het eerste of tweede
lid en het algemeen belang van openbaarheid niet tegen deze benadeling
opweegt. Het bestuursorgaan baseert een beslissing tot achterwege laten van de
openbaarmaking van enige informatie op deze grond ten aanzien van dezelfde
informatie niet tevens op een van de in het eerste of tweede lid genoemde
gronden.
Bijlage B – Transponeringstabel Wob–Woo
Nr. Uitzonderingsgrond in de Wet Uitzonderingsgrond in de Wet open
openbaarheid van bestuur overheid (artikel/code)
(artikel/code)
1. Opsporing en vervolging van strafbare Opsporing en vervolging van strafbare
feiten (10.2.c) feiten (5.1.2.c)
2. Eerbiediging van de persoonlijke Eerbiediging van de persoonlijke
levenssfeer (10.2.e) levenssfeer (5.1.2.e)
3. Het voorkomen van onevenredige Bescherming van andere dan
bevoordeling of benadeling (10.2.g) vertrouwelijk aan de overheid verstrekte
concurrentiegevoelige bedrijfs- en
fabricagegegevens (5.1.2.f)
Het belang van het goed functioneren van
de Staat, andere publiekrechtelijke
lichamen of bestuursorganen (5.1.2.i)
4. Het voorkomen van onevenredige Het voorkomen van onevenredige
bevoordeling of benadeling bevoordeling of benadeling (5.1.5)
(uitgezonderd milieu-informatie)
(10.2.g)
Pagina 9 van 9