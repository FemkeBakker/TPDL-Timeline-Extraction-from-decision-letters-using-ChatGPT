File id: 418 File title: Wob_besluit_01-04-2022_geanonimiseerd_voor_publicatie.pdf.
[...] Directie Noord-Afrika en Midden-
Oosten
Rijnstraat 8
2515 XP Den Haag
Postbus 20061
2500 EB Den Haag
Nederland
www.rijksoverheid.nl
Uitsluitend per email (exclusief openbaar te maken stukken): Nederland
[...] www.nederlandwereldwijd.nl
Contactpersoon
E DJZ@minbuza.nl
Datum 1 april 2022
Betreft Reactie op uw Wob-verzoeken van 17 juni 2021 en 13 jan 2022
Geachte [...]
In uw bericht van 17 juni 2021 heeft u met een beroep op de Wet
openbaarheid van bestuur (hierna: Wob) verzocht om openbaarmaking
van informatie met betrekking tot (de nasleep van) het NLA-programma
vanaf 5 februari 2019 en uitspraken van Sigrid Kaag. U vraagt om:
• Alle documenten (inclusief maar niet uitsluitend (concepten van)
emails, whatsappberichten, smsberichten, brieven,
correspondentie, memo’s, (online)bijeenkomsten, mondelinge
verslagen, notulen, notities, rapporten, onderzoeken, evaluaties,
analyses, adviezen, resultaten en rapportages) over de periode
tussen 5 februari 2019 en 17 juni 2021 die op enige wijze
betrekking hebben op het NLA-programma en/of de
afronding/nasleep daarvan;
• Alle documenten die op enigerlei wijze betrekking hebben op
hetgeen Sigrid Kaag, minister van Buitenlandse Zaken, onlangs
meldde in een uitzending van Nieuwsuur, te weten op 9 maart
2021 (zie: https://nos.nl/nieuwsuur/video/2371999-sigrid-kaag-
krijgt-vraag-over-steun-aan-syrische-rebellen), inclusief maar niet
uitsluitend de door Kaag genoemde 'overleggen in februari', de
uitspraak van Kaag dat een goede, gematigde oppositie niet zou
bestaan, het 'voortijdig stopzetten van de financiering', 'een
onderzoek', en alle overige zaken die hierop betrekking hebben.
Citaat Sigrid Kaag in Nieuwsuur: ‘Op een gegeven moment in
februari hebben wij een aantal overleggen gehad en ik heb gezegd
dit klopt niet, dit kan niet. Er is wat mij betreft geen goede,
gematigde oppositie, die bestaat wat mij betreft niet (..) Dat heeft
Pagina 1 van 12geleid tot het voortijdig stopzetten van de financiering, een
onderzoek, maar dit zijn interne zaken die we bespreken.’ Datum
1 april 2022
Onze referentie
De ontvangst van uw verzoek is schriftelijk bevestigd bij email van 24 juni Min-BuZa.2022.11557-35
2021. In de email van 21 juli 2021 is de beslistermijn met vier weken
verdaagd.
Op 13 januari 2022 heeft u een nieuw Wob verzoek ingediend waarin u
vraagt om:
- Alle documenten (inclusief maar niet uitsluitend (concepten van)
emails, whatsappberichten, smsberichten, brieven,
correspondentie, memo’s, (online)bijeenkomsten, mondelinge
verslagen, notulen, notities, rapporten, onderzoeken, evaluaties,
analyses, adviezen, resultaten en rapportages) die op enigerlei
wijze betrekking hebben op het instellingsbesluit van de
Commissie van onderzoek inzake het NLA-programma in Syrië;
- Alle documenten (inclusief maar niet uitsluitend (concepten van)
emails, whatsappberichten, smsberichten, brieven,
correspondentie, memo’s, (online)bijeenkomsten, mondelinge
verslagen, notulen, notities, rapporten, onderzoeken, evaluaties,
analyses, adviezen, resultaten en rapportages) over de periode
tussen 1 juni 2020 tot aan de datum dat de commissie haar eerste
hoorzitting voerde met betrokkenen, die op enigerlei wijze
betrekking hebben op de totstandkoming (inclusief benoeming)
van de Commissie van onderzoek inzake het NLA-programma in
Syrië;
- Alle documenten (inclusief maar niet uitsluitend (concepten van)
emails, whatsappberichten, smsberichten, brieven,
correspondentie, memo’s, (online)bijeenkomsten, mondelinge
verslagen, notulen, notities, rapporten, onderzoeken, evaluaties,
analyses, adviezen, resultaten en rapportages) over de periode
tussen 1 augustus 2020 topt aan de datum dat de commissie haar
eerste hoorzitting voerde met betrokkenen, die op enigerlei wijze
betrekking hebben op de leden van de Commissie van onderzoek
inzake het NLA-programma in Syrië.
De ontvangst van dit tweede verzoek is schriftelijk bevestigd bij email van
13 januari 2022. In de email van 8 februari 2022 is de beslistermijn met
vier weken verdaagd.
Vanwege de samenhang van de beide verzoeken, worden deze
gezamenlijk behandeld en vormt het onderhavige besluit een beslissing
op beide verzoeken. Met betrekking tot uw verzoeken om informatie
bericht ik u als volgt.
Pagina 2 van 12Wettelijk kader Datum
1 april 2022
Uw verzoeken vallen onder de reikwijdte van de Wob. Voor de relevante
Onze referentie
Wob-artikelen verwijs ik u naar de bijlage. Min-BuZa.2022.11557-35
Inventarisatie documenten
Op basis van uw verzoek zijn in totaal 631 documenten aangetroffen.
Deze documenten zijn opgenomen in een inventarislijst, die als bijlage bij
dit besluit is gevoegd.
Zienswijzen
De zienswijzen van de derde belanghebbenden heb ik in mijn
belangenafweging meegenomen.
Besluit
Ik heb besloten (deels) aan uw verzoek tegemoet te komen en de
informatie waarom u verzocht, gedeeltelijk openbaar te maken.
Voor de motivering verwijs ik naar onderdeel ‘Overwegingen’ van dit
besluit.
Overwegingen
Algemene overweging: openbaarheid t.a.v. een ieder
Allereerst wil ik u wijzen op het volgende. Ingevolge artikel 3, vijfde lid,
van de Wob, wordt een verzoek om informatie ingewilligd met
inachtneming van het bepaalde in de artikelen 10 en 11 van de Wob.
Het recht op openbaarmaking op grond van de Wob dient uitsluitend het
publieke belang van een goede en democratische bestuursvoering. Het
komt iedere burger in gelijke mate toe. Daarom kan ten aanzien van de
openbaarheid geen onderscheid worden gemaakt naar gelang de persoon
of de bedoeling of belangen van de verzoeker. Bij de te verrichten
belangenafweging worden dan ook betrokken het algemene belang bij
openbaarmaking van de gevraagde informatie en de door de
weigeringsgronden te beschermen belangen, maar niet het specifieke
belang van de verzoeker.
Evenmin kent de Wob een beperkte vorm van openbaarmaking. Dit
betekent dat openbaarmaking van de gevraagde documenten uitsluitend
aan u op grond van de Wob niet mogelijk is. Indien ik aan u de
betreffende documenten verstrek, moet ik deze ook aan anderen geven
indien zij daarom verzoeken. In dat licht vinden de onderstaande
belangenafwegingen dan ook plaats.
Veiligheid van de Staat
Pagina 3 van 12Op grond van artikel 10, eerste lid, aanhef en onder b, van de Wob blijft
het verstrekken van informatie achterwege voor zover dit de veiligheid Datum
1 april 2022
van de Staat zou kunnen schaden. Bij de toepassing van de Wob wordt de
Onze referentie
veiligheid van personen ook gerekend tot de veiligheid van de Staat. Min-BuZa.2022.11557-35
Enkele documenten bevatten informatie waarvan openbaarmaking op
deze grond is geweigerd.
Bedrijfs- en fabricagegegevens
Artikel 10, eerste lid, aanhef en onder c, van de Wob bepaalt dat het
verstrekken van informatie achterwege blijft voor zover dit bedrijfs- en
fabricagegegevens betreft, die door natuurlijke personen of
rechtspersonen vertrouwelijk aan de overheid zijn medegedeeld. Onder
bedrijfsgegevens moet blijkens bestendige jurisprudentie worden
verstaan: al die gegevens waaruit wetenswaardigheden kunnen worden
afgelezen of afgeleid met betrekking tot de technische bedrijfsvoering of
het productieproces dan wel met betrekking tot de afzet van producten of
de kring van afnemers of leveranciers. Cijfers of gegevens die de
financiële bedrijfsvoering en financiële stromen betreffen, worden
eveneens als bedrijfs- en fabricagegegevens aangemerkt.
Een enkel document betreft een offerte van het bedrijf Fox-IT voor het
verrichten van onderzoekshandelingen. De prijsopbouw en de genoemde
bedragen zijn concurrentiegevoelig omdat concurrenten hun eigen
prijsstelling in toekomstige gevallen kunnen aanpassen aan deze offerte.
Ik maak deze informatie daarom niet openbaar.
Betrekkingen van Nederland met andere staten en met internationale
organisaties
Op grond van artikel 10, tweede lid, aanhef en onder a, van de Wob blijft
verstrekking van informatie achterwege voor zover het belang daarvan
niet opweegt tegen het belang van de betrekkingen van Nederland met
andere staten en met internationale organisaties.
Bij de verschillende documenten is het belang van de betrekkingen van
Nederland met andere staten en met andere organisaties in het geding.
Hieronder zal ik dat nader motiveren.
Diplomatiek verkeer
Het ministerie van Buitenlandse Zaken is verantwoordelijk voor de
diplomatieke contacten tussen Nederland en andere landen c.q.
internationale organisaties. Bij verschillende documenten gaat het om
vertrouwelijke informatie die ik in het diplomatiek verkeer heb verkregen.
Het is van groot belang dat landen en organisaties in voorkomende
gevallen kunnen vertrouwen op het vertrouwelijke karakter van deze
Pagina 4 van 12contacten. Ik voorzie dat andere landen en internationale organisaties bij
openbaarmaking van informatie uit het diplomatieke verkeer in de Datum
1 april 2022
toekomst minder genegen zullen zijn om mij informatie te verstrekken, en
Onze referentie
dat de betrekkingen met deze landen en organisaties in de toekomst Min-BuZa.2022.11557-35
stroever zullen verlopen. Ik ben van oordeel dat het belang van de
bescherming van het diplomatieke verkeer dient te prevaleren boven het
belang van openbaarheid, zodat ik in voornoemde documenten een aantal
passages onleesbaar heb gemaakt met een beroep op artikel 10 lid 2 sub
a Wob.
Daar waar informatie onlosmakelijk verweven is met de overige inhoud
van het document heb ik openbaarmaking van het gehele document
geweigerd met een beroep op artikel 10 lid 2 sub a.
Beleidsvoornemens/commentaar
Bij bepaalde passages is het belang van de betrekkingen van Nederland
met andere staten in het geding. Het gaat hierbij om passages waarin
beleidsvoornemens worden geuit of waarin commentaar wordt geleverd
over andere landen en/of internationale organisaties. Ik voorzie dat de
betrekkingen met deze landen en/of internationale organisaties in de
toekomst stroever zullen verlopen indien ik overga tot openbaarmaking.
Enerzijds omdat het commentaar c.q. de beleidsvoornemens scherpe
beschrijvingen kunnen bevatten, anderszijds omdat derden gebruik
zouden kunnen maken van mijn observaties, waardoor landen benadeeld
kunnen worden. Ik ben van oordeel dat het belang van goede
betrekkingen ten aanzien van voornoemde documenten dient te
prevaleren boven het belang van openbaarheid. Daarbij heb ik tevens,
doch niet in doorslaggevende mate, in mijn belangenafweging
meegewogen dat mijn ambtenaren in de toekomst ook in vrijheid
commentaar moeten kunnen blijven leveren op buitenlandse politieke
gebeurtenissen. Ik heb daarom besloten de desbetreffende informatie niet
openbaar te maken.
In een enkel document zijn deze passages dusdanig verweven met de
overige inhoud van het document dat ik openbaarmaking van het
volledige document weiger.
Vertrouwelijke gremia
Daarnaast zijn er documenten met informatie, afkomstig uit een
vertrouwelijk gremium. Ik voorzie dat de betrekkingen met de betrokken
landen en organisaties zal verslechteren indien ik thans overga tot het
(gedeeltelijk) openbaar maken van informatie uit deze vertrouwelijke
gremia. Ook voorzie ik dat andere landen in de toekomst minder geneigd
zullen zijn mij (vertrouwelijk) informatie te verstrekken, waardoor het
Pagina 5 van 12Nederlandse buitenlandbeleid mogelijk schade oploopt. Ik ben van oordeel
dat het belang van goede betrekkingen ten aanzien van dit document Datum
1 april 2022
dient te prevaleren boven het belang van openbaarheid. Ik heb daarom
Onze referentie
besloten de desbetreffende informatie niet openbaar te maken. Min-BuZa.2022.11557-35
De eerbiediging van de persoonlijke levenssfeer
Op grond van artikel 10, tweede lid, aanhef en onder e, van de Wob blijft
verstrekking van informatie achterwege voor zover het belang daarvan
niet opweegt tegen het belang dat de persoonlijke levenssfeer wordt
geëerbiedigd.
Verschillende documenten bevatten persoonsgegevens of zijn anderszins
herleidbaar tot natuurlijke personen. Dit betreft bijvoorbeeld namen, e-
mailadressen, telefoonnummers. Deze gegevens maak ik niet openbaar.
Ik ben van oordeel dat ten aanzien van de genoemde persoonsgegevens
de privacy van betrokkenen prevaleert boven het belang van
openbaarmaking. De genoemde persoonsgegevens of andere tot
natuurlijke personen herleidbare informatie heb ik verwijderd uit de
documenten. Het anonimiseren van persoonsgegevens, bijvoorbeeld door
middel van codering, is gelet op de kleine kring van betrokkenen niet
mogelijk.
Uit de documenten heb ik ook handtekeningen verwijderd. Dit heb ik
onder andere gedaan met het oog op het voorkomen van
identiteitsfraude. Ik ben van oordeel dit belang zwaarder weegt dan het
belang van openbaarheid.
Voorts zijn van de leden van de ‘Commissie van onderzoek NLA-
Programma in Syrië’ tijdelijke personeelsvertrouwelijke
personeelsdossiers aangelegd. Deze zijn door mij in de beoordeling
betrokken. Openbaarmaking hiervan wordt geweigerd op grond van
artikel 10, tweede lid onder e, van de Wob. Deze personeelsdossiers zijn
niet opgenomen in de inventarisatielijst.
Het voorkomen van onevenredige bevoordeling of benadeling
Op grond van artikel 10, tweede lid, aanhef en onder g, van de Wob blijft
verstrekking van informatie achterwege voor zover het belang daarvan
niet opweegt tegen het belang van het voorkomen van onevenredige
bevoordeling of benadeling van bij de aangelegenheid betrokken
natuurlijke personen of rechtspersonen dan wel van derden.
Namen van groepen en uitvoerders
Zoals ik ook in mijn eerdere besluit van 28 november 2019 (kenmerk:
Min-BuZa.2019.4583-31) heb overwogen ben ik van oordeel dat de
Pagina 6 van 12namen van groeperingen en uitvoerders vertrouwelijk dienen te blijven.
Openbare informatie of aanwijzingen dat bepaalde groeperingen of Datum
1 april 2022
uitvoerders Westerse steun hebben ontvangen maakt hen en hun families
Onze referentie
potentieel een belangrijker doelwit voor extremistische groepen, het Min-BuZa.2022.11557-35
Assad-regime en/of hun bondgenoten. Dit besluit heeft formele
rechtskracht.
Bepaalde documenten bevatten namen van uitvoerders en groepen c.q.
informatie die in samenhang met openbare informatie zou kunnen leiden
tot de compromittering van de namen van uitvoerders en groepen.
Openbaarmaking van voornoemde informatie zou naar mijn oordeel leiden
tot onevenredige benadeling van personen of organisaties waar deze
informatie betrekking op heeft. Ik ben van oordeel dat het belang van het
voorkomen van onevenredige benadeling zwaarder moet wegen dan het
belang van openbaarheid aangezien de openbaarmaking van de
betreffende informatie de betrokken personen of organisaties onevenredig
kan benadelen. Ik maak deze informatie daarom niet openbaar.
Daar waar in deze documenten deze passages dusdanig verweven zijn
met de overige inhoud van het document weiger ik de openbaarmaking
van het volledige document.
Commissie van onderzoek NLA-Programma in Syrië
De documenten met nummers 168309, 175687, 175728, 175776,
175787, 175792, 175797, 175810, 175814, 175859, 175880, 175908,
175951, 175952, 175983, 175997, 176024, 176048, 176049, 176054,
176058, 176065, 176080, 176082, 177113, 177121, 178071, 181197,
183262, 189207, 189269, 203133, 203137, 203149, 203206, 203208,
204162, 207994, 208010, 208041, 208942, 208947, 208977, 208984,
208986 en 208988 bevatten vertrouwelijke informatie over de werkwijze
van de Commissie ‘Commissie van onderzoek NLA-Programma in Syrië’.
De commissie heeft mij verzocht zolang het onderzoek nog niet is
afgerond geen documenten openbaar te maken die het onderzoeksproces
kunnen verstoren. Ik acht het van groot belang dat de Commissie
onafhankelijk haar werk kan doen. Ik ben van oordeel dat dit
uitgangspunt in gevaar komt indien ik thans overga tot openbaarmaking
van deze documenten. Ik ben van oordeel dat dit belang zwaarder moet
wegen dan het belang van openbaarheid. Ik zal deze documenten
derhalve nu niet openbaar maken. Nadat de Commissie diens
werkzaamheden heeft afgerond, zullen deze documenten alsnog
(gedeeltelijk) openbaar gemaakt worden.
Pagina 7 van 12MR-stukken
Verschillende documenten geven inzicht in de voorbereiding van de Datum
1 april 2022
Ministerraad. Het gaat hier om de zogenaamde Ministerraadnotitie en
Onze referentie
verslaggeving van hetgeen besproken werd in de Ministerraad. Voor de Min-BuZa.2022.11557-35
vergaderingen van de Ministerraad geldt dat een vrije en onbelemmerde
uitwisseling van argumenten van wezenlijk belang is. Om die reden
voorziet artikel 26 van het Reglement van Orde van de Ministerraad in
strikte geheimhouding. Gelet op deze bepaling ben ik van oordeel dat
eerbiediging van deze geheimhouding in dit geval dient te prevaleren
boven het belang van openbaarmaking. Om die reden zal ik deze
informatie niet openbaar maken.
In een enkel document zijn deze passages dusdanig verweven met de
overige inhoud van het document dat ik openbaarmaking van het
volledige document weiger.
Fox-IT
De documenten met nummers 150318, 150396, 150422, 150579,
188994, 261662, 261668, 261987, 262215 en 262224 bevatten
vertrouwelijk gedeelde gegevens van het bedrijf Fox-IT. In de
documenten met nummers 188994, 261662, 261668, 262215 en 262224
gaat het daarbij om informatie die inzage geeft in de werkwijze van Fox-
IT c.q. op de getroffen veiligheidsmaatregelen bij deze werkwijze. Bij de
documenten met nummers 150318, 150579 en 261987 gaat het over de
(onderhandelingen over) de prijsopgave en de voorwaarden. In de
documenten met nummers 150396 en 150422 gaat het om commentaar
op het onderhandelingsproces. Ik ben van oordeel dat dit bedrijf
onevenredig wordt benadeeld indien deze informatie openbaar wordt
gemaakt. Ik acht het aannemelijk dat derden zullen proberen misbruik te
maken van de informatie. Ik ben van oordeel dat dit belang zwaarder
moet wegen dan het belang van openbaarheid.
Landsadvocaat
Enkele documenten bevatten informatie over de inzet van de
landsadvocaat, met name over de (onderhandelingen over) de
prijsopgave. Ik ben van oordeel dat de Landsadvocaat onevenredig wordt
benadeeld indien deze informatie openbaar wordt gemaakt. Ik acht het
aannemelijk dat derden zullen proberen misbruik te maken van de
informatie. Ik ben van oordeel dat dit belang zwaarder moet wegen dan
het belang van openbaarheid.
Overig
In een enkel document wordt een ander bedrijf genoemd en
becommentarieerd als mogelijke kandidaat om het OSINT-onderzoek uit
Pagina 8 van 12te voeren. Omdat uiteindelijk voor een andere kandidaat is gekozen ben
ik van oordeel dat dit bedrijf onevenredig wordt benadeeld indien deze Datum
1 april 2022
informatie openbaar wordt gemaakt. Ik ben van oordeel dat dit belang
Onze referentie
zwaarder moet wegen dan het belang van openbaarheid. Min-BuZa.2022.11557-35
Een enkel document bevat een korte ambtelijke terugkoppeling van een
overleg met de Adviesraad Internationale Vraagstukken (AIV). AIV is een
onafhankelijk adviesorgaan met betrekking tot het buitenlandbeleid. Ik
ben van oordeel dat het kunnen voeren van overleg met de AIV
onevenredig wordt benadeeld indien deze informatie openbaar wordt
gemaakt. Ik ben van oordeel dat dit belang zwaarder moet wegen dan het
belang van openbaarheid. Ik zal deze informatie daarom niet openbaar
maken.
Persoonlijke beleidsopvattingen in een stuk voor intern beraad
Artikel 11, eerste lid, van de Wob bepaalt dat in geval van een verzoek
om informatie uit documenten, opgesteld ten behoeve van intern beraad,
geen informatie wordt verstrekt over daarin opgenomen persoonlijke
beleidsopvattingen.
Uitgangspunt van de Wob is dat overheidsinformatie openbaar is. Dit
geldt in beginsel ook voor documenten opgesteld ten behoeve van intern
beraad. Dit is het beraad over een bestuurlijke aangelegenheid binnen
een bestuursorgaan, dan wel binnen een kring van overheden in het
kader van de gezamenlijke verantwoordelijkheid voor een bestuurlijke
aangelegenheid. Uit de wetsgeschiedenis blijkt dat onder het begrip
‘documenten opgesteld ten behoeve van intern beraad’ onder meer
moeten worden begrepen: nota’s van ambtenaren aan hun politieke en
ambtelijk leidinggevenden, correspondentie tussen de onderdelen van een
ministerie en tussen ministeries onderling, concepten van stukken,
agenda’s, notulen, samenvattingen en conclusies van interne
besprekingen en rapporten van ambtelijke adviescommissies. Degene die
de stukken heeft opgesteld moet de bedoeling hebben gehad dat ze
zouden dienen voor intern beraad.
Artikel 11, eerste lid, van de Wob bepaalt dat uit documenten die zijn
opgesteld ten behoeve van intern beraad geen informatie wordt verstrekt
over persoonlijke beleidsopvattingen. Onder ‘persoonlijke
beleidsopvattingen’ wordt verstaan: ambtelijke adviezen, visies,
standpunten en overwegingen. Dergelijke opvattingen worden niet
openbaar gemaakt omdat een zekere mate van veiligheid en
vertrouwelijkheid noodzakelijk is om te kunnen komen tot een effectieve
besluitvorming. Ambtenaren en bestuurders moeten onderling en met
bewindspersonen kunnen brainstormen. Feiten, prognoses,
Pagina 9 van 12beleidsalternatieven, de gevolgen van een bepaald beleidsalternatief of
andere onderdelen met een overwegend objectief karakter worden door Datum
1 april 2022
mij niet beschouwd als persoonlijke beleidsopvattingen. De
Onze referentie
totstandkoming van beleid en regelgeving wordt met de openbaarheid van Min-BuZa.2022.11557-35
dergelijke informatie inzichtelijk.
Ik heb ten aanzien van een beperkt aantal documenten die zijn opgesteld
ten behoeve van intern beraad en die persoonlijke beleidsopvattingen
besloten deze niet openbaar te maken. Ik acht het niet in het belang van
een goede en democratische bestuursvoering deze persoonlijke
beleidsopvattingen openbaar te maken, zowel in tot op de persoon
herleidbare als geanonimiseerde vorm. Daarom heb ik deze informatie uit
de documenten verwijderd. In enkele documenten zijn de persoonlijke
beleidsopvattingen dermate verweven met de overige inhoud van het
document dat ik openbaarmaking van deze documenten in zijn geheel
weiger. Voor het overige zijn persoonlijke beleidsopvattingen
geanonimiseerd openbaar gemaakt overeenkomstig het bepaalde in
artikel 11, tweede lid, onder de Wob.
Wijze van openbaarmaking en plaatsing op internet
De documenten die door mij openbaar worden gemaakt op grond van de
Wob, treft u bij dit besluit in kopie aan. De openbaar gemaakte
documenten en dit besluit worden geplaatst op www.rijksoverheid.nl,
zodat ze voor een ieder beschikbaar zijn.
Mocht u naar aanleiding van dit besluit vragen hebben, kunt u contact
opnemen met de directie Juridische Zaken.
De minister van Buitenlandse Zaken,
namens deze,
de directeur Noord-Afrika en Midden-Oosten,
[Deze brief is niet voorzien van een handtekening. In een formele en beveiligde
omgeving is vastgelegd dat de beslissingsbevoegde akkoord is met de inhoud van dit
document en de verzending daarvan.]
Marc Gerritsen
Tegen dit besluit kunt u binnen zes weken na de dag waarop dit is bekend
gemaakt een bezwaarschrift indienen, gericht aan de minister van Buitenlandse
Zaken, t.a.v. de directie Juridische Zaken, postbus 20061, 2500 EB Den Haag.
Pagina 10 van 12Bijlage – Relevante artikelen uit de Wob
Datum
Artikel 1 1 april 2022
In deze wet en de daarop berustende bepalingen wordt verstaan onder:
Onze referentie
a. document: een bij een bestuursorgaan berustend schriftelijk stuk of ander Min-BuZa.2022.11557-35
materiaal dat gegevens bevat;
b. bestuurlijke aangelegenheid: een aangelegenheid die betrekking heeft op beleid
van een bestuursorgaan, daaronder begrepen de voorbereiding en de uitvoering
ervan;
c. intern beraad: het beraad over een bestuurlijke aangelegenheid binnen een
bestuursorgaan, dan wel binnen een kring van bestuursorganen in het kader van
de gezamenlijke verantwoordelijkheid voor een bestuurlijke aangelegenheid;
d. niet-ambtelijke adviescommissie: een van overheidswege ingestelde instantie,
met als taak het adviseren van een of meer bestuursorganen en waarvan geen
ambtenaren lid zijn, die het bestuursorgaan waaronder zij ressorteren adviseren
over de onderwerpen die aan de instantie zijn voorgelegd. Ambtenaren, die
secretaris of adviserend lid zijn van een adviesinstantie, worden voor de
toepassing van deze bepaling niet als leden daarvan beschouwd;
e. ambtelijke of gemengd samengestelde adviescommissie: een instantie, met als
taak het adviseren van één of meer bestuursorganen, die geheel of gedeeltelijk is
samengesteld uit ambtenaren, tot wier functie behoort het adviseren van het
bestuursorgaan waaronder zij ressorteren over de onderwerpen die aan de
instantie zijn voorgelegd;
f. persoonlijke beleidsopvatting: een opvatting, voorstel, aanbeveling of conclusie
van een of meer personen over een bestuurlijke aangelegenheid en de daartoe
door hen aangevoerde argumenten;
g. milieu-informatie: hetgeen daaronder wordt verstaan in artikel 19.1a van de Wet
milieubeheer.
Artikel 3
1. Een ieder kan een verzoek om informatie neergelegd in documenten over een
bestuurlijke aangelegenheid richten tot een bestuursorgaan of een onder
verantwoordelijkheid van een bestuursorgaan werkzame instelling, dienst of bedrijf.
2. De verzoeker vermeldt bij zijn verzoek de bestuurlijke aangelegenheid of het daarop
betrekking hebbend document, waarover hij informatie wenst te ontvangen.
3. De verzoeker behoeft bij zijn verzoek geen belang te stellen.
4. Indien een verzoek te algemeen geformuleerd is, verzoekt het bestuursorgaan de
verzoeker zo spoedig mogelijk om zijn verzoek te preciseren en is het hem daarbij
behulpzaam.
5. Een verzoek om informatie wordt ingewilligd met inachtneming van het bepaalde in
de artikelen 10 en 11.
Artikel 10
1. Het verstrekken van informatie ingevolge deze wet blijft achterwege voor zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft, die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf 2 van hoofdstuk 2 van de Wet
bescherming persoonsgegevens, tenzij de verstrekking kennelijk geen inbreuk op
de persoonlijke levenssfeer maakt.
Pagina 11 van 122. Het verstrekken van informatie ingevolge deze wet blijft eveneens achterwege voor
zover het belang daarvan niet opweegt tegen de volgende belangen:
Datum
a. de betrekkingen van Nederland met andere staten en met internationale 1 april 2022
organisaties; Onze referentie
b. de economische of financiële belangen van de Staat, de andere publiekrechtelijke Min-BuZa.2022.11557-35
lichamen of de in artikel 1a, onder c en d, bedoelde bestuursorganen;
c. de opsporing en vervolging van strafbare feiten;
d. inspectie, controle en toezicht door bestuursorganen;
e. de eerbiediging van de persoonlijke levenssfeer;
f. het belang, dat de geadresseerde erbij heeft als eerste kennis te kunnen nemen
van de informatie;
g. het voorkomen van onevenredige bevoordeling of benadeling van bij de
aangelegenheid betrokken natuurlijke personen of rechtspersonen dan wel van
derden.
[…]
Artikel 11
1. In geval van een verzoek om informatie uit documenten, opgesteld ten behoeve van
intern beraad, wordt geen informatie verstrekt over daarin opgenomen persoonlijke
beleidsopvattingen.
2. Over persoonlijke beleidsopvattingen kan met het oog op een goede en
democratische bestuursvoering informatie worden verstrekt in niet tot personen
herleidbare vorm. Indien degene die deze opvattingen heeft geuit of zich erachter heeft
gesteld, daarmee heeft ingestemd, kan de informatie in tot personen herleidbare vorm
worden verstrekt.
3. Met betrekking tot adviezen van een ambtelijke of gemengd samengestelde
adviescommissie kan het verstrekken van informatie over de daarin opgenomen
persoonlijke beleidsopvattingen plaatsvinden, indien het voornemen daartoe door het
bestuursorgaan dat het rechtstreeks aangaat aan de leden van de adviescommissie
voor de aanvang van hun werkzaamheden kenbaar is gemaakt.
4. In afwijking van het eerste lid wordt bij milieu-informatie het belang van de
bescherming van de persoonlijke beleidsopvattingen afgewogen tegen het belang van
openbaarmaking. Informatie over persoonlijke beleidsopvattingen kan worden
verstrekt in niet tot personen herleidbare vorm. Het tweede lid, tweede volzin, is van
overeenkomstige toepassing.
Bijlage – Inventarislijst
Pagina 12 van 12