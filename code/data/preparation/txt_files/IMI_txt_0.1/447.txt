File id: 447 File title: woo-besluit-tactisch-overleg-planleveranciers.pdf.
ssip Ministerie van Binnenlandse Zaken en
‘gfh Koninkrijksrelaties
> Retouradres Postbus 20011 2500 EA Den Haag
pDG Ruimtelijke Ordening
Programma Aan de Slag met
de Omgevingswet
Turfmarkt 147
Den Haag
Postbus 20011
2500 EA Den Haag
Kenmerk
2022-0000415917
Bijiage(n)
7
Datum F 5 AUG 2022
Betreft Besluit Woo-verzoek 2022-000315768
Geachte
In uw verzoek van 9 juni 2022, heeft u verzocht om zowel videoregistraties als
uitgewerkte notulen te willen ontvangen van 7 vergaderingen van het 'Tactisch
Overleg Planleveranciers' in de periode 15 maart tot 7 juni 2022.
Op 9 juni jongstleden heb ik u laten weten dat ik uw verzoek in goede orde heb
ontvangen en heb ik aangegeven dat ik uw verzoek binnen vier weken na
ontvangst zal beoordelen. Uw verzoek is in ons systeem geregistreerd onder
nummer 2022-0000315768.
Op 22 juni jongstleden heb ik u een brief verzonden met daarin de opschorting
van de termijn vanwege het omzetten van de bandopnames in transcripties.
Daarmee is de reactietermijn gesteld op uiterlijk 21 juli 2022.
Op 15 juli jongstleden heeft u bericht ontvangen dat de beoordeling van uw
verzoek is uitgesteld tot 4 augustus 2022, omdat de betrokken belanghebbenden
zijn gevraagd binnen 14 dagen hun mening te geven over de voorgenomen
openbaarmaking van de door u gevraagde informatie.
Een van de belanghebbenden heeft aangegeven geen bezwaar te hebben met
openbaarmaking van de transcripten van de bandopnames. De overige
belanghebbenden hebben hun mening niet gegeven.
Wettelijk kader
Ik begrijp uw verzoek als een verzoek op basis van de Wet open overheid (hierna:
Woo). De relevante artikelen uit de Woo kunt u vinden in bijlage 1 bij deze brief.
Inventarisatie documenten
Naar aanleiding van uw Woo-verzoek zijn er zes - in plaats van zeven -
documenten gevonden. Dit komt omdat er op 15 maart 2022 geen Tactisch
Overleg Planleveranciers plaatsgevonden. Dit overleg is uitgesteld naar 22 maart
2022.
Pagina 1 van 3pDG Ruimtelijke Ordening
Programma Aan de Slag met
de Omgevingswet
Kenmerk
Besluit 2022-0000415917
Ik besluit de documenten openbaar te maken met uitzondering van de
persoonsgegevens die daarin staan. Op de inventarislijst staat bij deze
documenten aangegeven dat slechts de uitzonderingsgrond uit artikel 5.1, tweede
lid, aanhef en onder e, van de Woo (aangeduid met de afkorting 5.1.e) is
toegepast.
Overwegingen
Als eerste wil ik u wijzen op het volgende.
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in het eerste artikel 1.1. van de
Woo. Dit is een belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. De Woo is
niet van toepassing op informatie die al openbaar is.
Wánneer het gaat om informatie waar belangen van anderen bij betrokken zijn,
moet ik hen de mogelijkheid geven om een zienswijze in te dienen. Dit betekent
dat zij hun mening kunnen geven over of de informatie wel of niet openbaar
gemaakt moet worden. Het is uiteindelijk aan mij om te beslissen of ik de
informatie openbaar maak.
De eerbiediging van de persoonlijke levenssfeer
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. Het gaat om
persoonsgegevens die (indirect) te herleiden zijn tot een persoon zoals namen, e-
mailadressen, telefoonnummers en functienamen. Bij bepaalde documenten is dit
het geval. Ik vind het in dit geval belangrijk dat de identiteit van betrokkene niet
bekend wordt omdat dit zijn of haar privacy kan schenden. Dat vind ik niet
wenselijk. Daarom maak ik deze persoonsgegevens niet openbaar.
Wijze van openbaarmaking en publicatie
De documenten die (gedeeltelijk) openbaar worden, worden samen met deze brief
de documenten digitaal aan u toegezonden.
Dit besluit en de documenten die voor iedereen (gedeeltelijk) openbaar worden,
worden op www.rijksoverheid.nl gepubliceerd.
Een kopie van dit besluit verzend ik naar de derde-belanghebbenden.
Pagina 2 van 3pDG Ruimtelijke Ordening
Programma Aan de Slag met
de Omgevingswet
Kenmerk
Vragen 2022-0000415917
Als u vragen heeft over de afhandeling van uw verzoek, dan kunt u contact
opnemen met de bij u bekende contactpersoon. Voor meer informatie over de
Woo-procedure, kunt u kijken op www.rijksoverheid.nl.
Ho,gitend,
D r ister voor Volkshuisvesting en Ruimtelijke Ordening,
nz me s deze,
B.A.
drs. M.R. Schurink
Secretaris-generaal
Tegen dit besluit kunt u binnen zes weken na de datum boven dit besluit een bezwaarschrift
indienen. Het bezwaarschrift moet door de indiener zijn ondertekend en bevat ten minste
zijn/haar naam en adres, de datum, een omschrijving van het besluit waartegen bezwaar
wordt gemaakt en de reden(en) waarom u vindt dat het besluit niet klopt. Dit bezwaarschrift
moet worden gericht aan: de Minister van Binnenlandse Zaken en Koninkrijksrelaties t.a.v.
de Directie Constitutionele Zaken en Wetgeving, Postbus 20011, 2500 EA Den Haag.
Pagina 3 van 3