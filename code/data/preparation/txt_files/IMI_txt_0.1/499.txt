File id: 499 File title: woo-statutenwijziging-kifid-besluit.pdf.
> Retouradres Postbus 20201 2500 EE Den Haag
Directie Juridische Zaken
Korte Voorhout 7
2511 CW Den Haag
Postbus 20201
2500 EE Den Haag
www.rijksoverheid.nl
Inlichtingen
wooverzoekendjz@minfin.nl
www.minfin.nl
Ons kenmerk
2022-0000183294
Uw brief (kenmerk)
2 juni 2022
Datum 21 juli 2022
Bijlagen
Betreft Woo-besluit inzake de statutenwijziging van Kifid A. Relevante passages
Woo
B. Inventarislijst
C. Openbaar te maken
documenten
Geachte,
In uw e-mailbericht van 2 juni 2022, heeft u met een beroep op de Wet Open
Overheid (hierna: Woo) het ministerie van Financiën gevraagd informatie
openbaar te maken over de statutenwijziging van Kifid.
Uw verzoek heeft betrekking op:
• documenten inzake het goedkeuringsbesluit en het bijbehorend advies
van de wijziging van de statuten van 14 februari 2017 van Kifid.
De ontvangst van uw verzoek heb ik u schriftelijk bevestigd bij brief van 13 juni
2022, met kenmerk 2022-0000166522. In deze brief is aangegeven dat u uiterlijk
30 juni 2022 een antwoord op uw verzoek zou ontvangen.
Op 6 juli 2022 heb ik telefonisch contact met u opgenomen en laten weten dat ik
de beslistermijn helaas niet heb gehaald. Ik heb aangegeven dat ik binnen vier
weken een besluit zal nemen. Ik heb dit diezelfde dag nog per e-mail aan u
bevestigd en u heeft laten weten daarmee akkoord te zijn. Voor de langere
behandelduur van uw verzoek bied ik u desondanks mijn verontschuldigingen
aan.
Besluit
Ik besluit een deel van de door u gevraagde informatie gedeeltelijk openbaar te
maken. Per document is op de inventarislijst aangegeven welke
uitzonderingsgronden zijn toegepast.
Inventarisatie documenten
Bij deze inventarisatie zijn 6 documenten aangetroffen.
Deze documenten zijn genoemd in de inventarislijst in bijlage C bij deze brief. Ik
verwijs u naar de inventarislijst waarop u kunt zien wat ik per document heb
besloten en welke weigeringsgronden ik heb toegepast.
De Woo is niet van toepassing op documenten die al openbaar zijn. Een aantal
documenten is reeds openbaar en staat op de inventarislijst als zodanig
Pagina 1 van 4aangemerkt. Op de inventarislijst staat ook aangegeven waar u deze documenten
Directie Juridische Zaken
kunt vinden.
Ons kenmerk
U heeft in uw verzoek aangegeven over welke aangelegenheid u informatie wilt 2022-0000183294
ontvangen. Een aantal passages in documenten gaat gedeeltelijk, of in het geheel
niet over de door u aangegeven aangelegenheid en staan op de inventarislijst als
‘valt niet onder het verzoek‘ aangemerkt. Deze informatie heb ik daarom
onleesbaar gemaakt in de documenten.
Zienswijzen
In mijn e-mail van 27 juni 2022 heb ik u laten weten dat de betrokken
belanghebbende is gevraagd zijn mening te geven over de voorgenomen
openbaarmaking van de door u gevraagde informatie. De derde belanghebbende
heeft aangegeven geen bezwaar te hebben tegen de voorgenomen (gedeeltelijke)
openbaarmaking van de documenten.
Wettelijk kader
Ik behandel uw verzoek als een verzoek op grond van de Woo. De relevante
artikelen uit de Woo kunt u vinden in bijlage A bij deze brief.
Overwegingen
Allereerst wil ik u wijzen op het volgende.
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in het eerste artikel 1.1. van de
Woo. Dit is een belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. De Woo is
niet van toepassing op informatie die al openbaar is.
Motivering
De eerbiediging van de persoonlijke levenssfeer (artikel 5.1, tweede lid, aanhef
en onder e, van de Woo)
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. Het gaat om
persoonsgegevens die (indirect) te herleiden zijn tot een persoon zoals namen, e-
mailadressen, telefoonnummers en functienamen. Bij bepaalde documenten is dit
het geval. Ik vind het in dit geval belangrijk dat de identiteit van betrokkene niet
bekend wordt omdat dit zijn of haar privacy kan schenden. Dat vind ik niet
wenselijk. Daarom maak ik deze persoonsgegevens niet openbaar.
In diverse documenten staan persoonsgegevens van ambtenaren. Het gaat om
gegevens die herleidbaar zijn tot een persoon, zoals onder meer namen, e-
mailadressen, functienamen en telefoonnummers. In het kader van goed
werkgeverschap vind ik dat het belang van privacy zwaarder moet wegen dan het
belang van openbaarheid. Dit ter bescherming van de privacy van de betrokken
ambtenaren. Daarbij weegt mee dat het hier niet gaat om het opgeven van een
naam aan een individuele burger die met een ambtenaar in contact treedt, maar
om, openbaarmaking op grond van de Woo.
Pagina 2 van 4Waar van toepassing heb ik deze informatie onleesbaar gemaakt onder
Directie Juridische Zaken
vermelding van: 5.1.2.e.
Ons kenmerk
Wijze van openbaarmaking 2022-0000183294
De documenten die (gedeeltelijk) openbaar worden, worden samen met deze
brief de documenten digitaal aan u toegezonden.
Plaatsing op internet
Dit besluit en de documenten die voor iedereen (gedeeltelijk) openbaar worden,
worden op www.rijksoverheid.nl gepubliceerd.
Vragen
Als u vragen heeft over de afhandeling van uw verzoek, dan kunt u contact
opnemen met de behandelaar van uw verzoek via wooverzoekendjz@minfin.nl.
Voor meer informatie over de Woo-procedure, kunt u kijken op
https://www.rijksoverheid.nl/onderwerpen/wet-open-overheid-woo.
Hoogachtend,
DE MINISTER VAN FINANCIEN,
namens deze,
mr. M.S. Bogtstra
De directeur Juridische Zaken
Pagina 3 van 4Bijlage A – Relevante artikelen uit de Woo
Directie Juridische Zaken
Artikel 1.1
Eenieder heeft recht op toegang tot publieke informatie zonder daartoe een Ons kenmerk
belang te hoeven stellen, behoudens bij deze wet gestelde beperkingen. 2022-0000183294
Artikel 5.1
1. Het openbaar maken van informatie ingevolge deze wet blijft achterwege voor
zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf 3.1 onderscheidenlijk
paragraaf
van de Uitvoeringswet Algemene verordening gegevensbescherming,
tenzij de betrokkene uitdrukkelijk toestemming heeft gegeven voor de
openbaarmaking van deze persoonsgegevens of deze persoonsgegevens
kennelijk door de betrokkene openbaar zijn gemaakt;
e. nummers betreft die dienen ter identificatie van personen die bij wet of
algemene maatregel van bestuur zijn voorgeschreven als bedoeld in artikel
46 van de Uitvoeringswet Algemene verordening gegevensbescherming,
tenzij de verstrekking kennelijk geen inbreuk
op de levenssfeer maakt.
2. Het openbaar maken van informatie blijft eveneens achterwege voor zover het
belang daarvan niet opweegt tegen de volgende belangen:
a. de betrekkingen van Nederland met andere landen en staten en met
internationale organisaties;
b. de economische of financiële belangen van de Staat, andere
publiekrechtelijke lichamen of bestuursorganen, in geval van milieu-
informatie slechts voor zover de informatie betrekking heeft op
handelingen met een vertrouwelijk karakter;
c. de opsporing en vervolging van strafbare feiten;
d. de inspectie, controle en toezicht door bestuursorganen;
e. de eerbiediging van de persoonlijke levenssfeer;
f. de bescherming van andere dan in het eerste lid, onderdeel c, genoemde
concurrentiegevoelige bedrijfs- en fabricagegegevens;
g. de bescherming van het milieu waarop deze informatie betrekking heeft;
h. de beveiliging van personen en bedrijven en het voorkomen van
sabotage;
i. het goed functioneren van de Staat, andere publiekrechtelijke lichamen of
bestuursorganen.
Pagina 4 van 4