File id: 375 File title: wob-cryptodienstverlening-deelbesluit-2.pdf.
> Retouradres Postbus 20201 2500 EE Den Haag
Directie Juridische Zaken
Korte Voorhout 7
2511 CW Den Haag
Postbus 20201
2500 EE Den Haag
www.rijksoverheid.nl
Inlichtingen
wooverzoekendjz@minfin.nl
www.minfin.nl
Ons kenmerk
2022-0000202149
Per e-mail aan:
Bijlagen
3
Datum 30 september 2022
Betreft Tweede deelbesluit inzake uw Wob-verzoek over de
aanbevelingen en regelgeving met betrekking op
cryptodienstverlening
Geachte,
In uw verzoek van 18 februari 2021, ontvangen op dezelfde datum, heeft u mij
gevraagd informatie openbaar te maken over – kort samengevat - de
aanbevelingen van de Financial Action Task Force (hierna: FATF), de Wet ter
voorkoming van witwassen en financieren van terrorisme (hierna: Wwft) en de
Sanctiewet 1977 voor deze betrekking hebben op cryptodienstverlening.
U heeft uw verzoek om openbaarmaking van informatie gedaan op grond van de
Wet openbaarheid van bestuur (hierna: Wob). Vanaf 1 mei 2022 is de Wob
vervangen door de Woo. De Woo kent geen overgangsrecht, dit betekent dat
vanaf 1 mei de Woo geldt. U ontvangt dan ook een besluit op grond van de Woo.
Op 23 september 2021 heb ik een eerste deelbesluit genomen op het door u
ingediende Wob-verzoek. Met onderhavig besluit wordt op alle overige
documenten die onder uw Wob-verzoek vallen besloten. Het is helaas niet gelukt
om op tijd op uw Wob-verzoek te beslissen. Hiervoor bied ik u mijn excuses aan.
Besluit
Ik besluit de door u gevraagde informatie gedeeltelijk openbaar te maken. Per
document is op de inventarislijst aangegeven welke uitzonderingsgronden zijn
toegepast.
Inventarisatie documenten
Op basis van uw verzoek heb ik onder andere gezocht in de beschikbare
mailboxen van betrokken medewerkers van mijn ministerie. Deze inventarisatie
heeft 1022 documenten opgeleverd
De geïnventariseerde documenten zijn genoemd in de inventarislijst in bijlage B
bij deze brief. Om u behulpzaam te zijn, heb ik in de inventarislijst zowel de
toepasselijke Wob als Woo-gronden opgenomen.
De Woo is niet van toepassing op documenten die al openbaar zijn. Een aantal
documenten is reeds openbaar en staat op de inventarislijst als zodanig
Pagina 1 van 8aangemerkt. Op de inventarislijst staat ook aangegeven waar u deze documenten
Directie Juridische Zaken
kunt vinden.
Ons kenmerk
U heeft in uw verzoek aangegeven over welke aangelegenheid u informatie wilt 2022-0000202149
ontvangen. Een aantal documenten gaat gedeeltelijk niet over de door u
aangegeven aangelegenheid en staan op de inventarislijst als zodanig
aangemerkt. Deze informatie valt daarom buiten de reikwijdte van uw verzoek en
heb ik daarom uit de documenten verwijderd.
Zienswijzen
Bij de openbaarmaking van diverse documenten spelen belangen van derden een
rol. Deze derde-belanghebbenden zijn vooraf gevraagd om hun mening te geven
over de openbaarmaking hiervan. Zij hebben, met inachtneming van een aantal
opmerkingen, ingestemd met openbaarmaking van deze documenten. Deze
opmerkingen heb ik overgenomen.
Wettelijk kader
Ik behandel uw verzoek als een verzoek op grond van de Wet open overheid
(Woo). De relevante artikelen uit de Woo kunt u vinden in bijlage A bij deze brief.
Overwegingen
Als eerste wil ik u wijzen op het volgende. Iedereen heeft het recht om
overheidsinformatie op te kunnen vragen zonder daarbij een reden te hoeven
aangeven. Dit staat in het eerste artikel 1.1. van de Woo. Dit is een belangrijk
recht van de burger. Daarbij is het uitgangspunt dat overheidsinformatie
openbaar is, tenzij er uitzonderingsgronden zijn die dit beperken. De
uitzonderingsgronden staan in hoofdstuk 5 van de Woo. Ik moet hierbij het
algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. De Woo is
niet van toepassing op informatie die al openbaar is.
Het belang van de betrekkingen van Nederland met andere landen en staten en
met internationale organisaties (artikel 5.1, tweede lid, aanhef en onder a, van de
Woo)
Op grond van artikel 5.1, tweede lid, aanhef en onder a, van de Woo kan ik geen
informatie openbaar maken als dit de relatie van Nederland met andere landen,
staten of internationale organisaties beschadigt en dit belang zwaarder weegt dan
het belang van openbaarheid. Het betreft hier documenten die in het diplomatieke
verkeer zijn gewisseld, interne documenten van internationale organisaties zoals
de Europese Commissie en de Financial Action Task Force en voorbereidende
documenten voor internationale overleggen. Vanwege het grote aantal
documenten waarop deze weigeringsgrond van toepassing is, verwijs ik u omwille
van de leesbaarheid naar de inventarislijst voor de specifieke nummers.
Ook in het internationale contact is openbaarheid en transparantie steeds
gebruikelijker en belangrijker voor het goede functioneren van de democratische
rechtsorde. In dit geval echter kan worden aangenomen dat in de toekomst het
overleg met die landen of internationale organisaties moeilijker gaat, wanneer ik
deze informatie openbaar maak. De discussies over de totstandkoming van de
regelgeving om witwassen tegen te gaan zijn in het bijzonder gebaat bij
vertrouwelijkheid. De betrokken staten dienen in vertrouwelijkheid van gedachten
kunnen te wisselen, zonder dat hun standpunten op een later moment openbaar
Pagina 2 van 8worden gemaakt. Indien deze vertrouwelijkheid niet is gewaarborgd, zullen deze
Directie Juridische Zaken
discussies stroever verlopen. Dit heeft tot gevolg dat het beleid op dit onderwerp
moeilijker tot stand zal komen. Ik zal deze informatie daarom niet openbaar Ons kenmerk
maken. 2022-0000202149
Het belang van inspectie, controle en toezicht door bestuursorganen (artikel 5.1,
tweede lid, aanhef en onder d, van de Woo)
Op grond van artikel 5.1, tweede lid, aanhef en onder d, van de Woo kan ik geen
informatie openbaar maken als dit inspectie, controle of toezicht door
bestuursorganen belemmert en dit belang zwaarder weegt dan het belang van
openbaarheid. Dit is het geval als de uitkomsten van de inspectie, controle of het
toezicht veel samenhangt met informatie over de gebruikte methoden en
technieken of de effectiviteit belemmert. Bij de documenten met nummers 153,
256 en 780 is dit het geval, omdat deze documenten informatie bevatten over de
invulling van het toezicht en de inspectie door de relevante partijen. Ik vind dit
belang in dit geval zwaarder wegen dan het belang van openbaarheid, omdat
marktpartijen op basis van deze informatie hun gedrag kunnen aanpassen. Deze
informatie maak ik daarom niet openbaar.
De eerbiediging van de persoonlijke levenssfeer (artikel 5.1, tweede lid, aanhef
en onder e, van de Woo)
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. Het gaat om
persoonsgegevens die (indirect) te herleiden zijn tot een persoon zoals namen, e-
mailadressen, telefoonnummers en functienamen. Een groot aantal documenten
bevat dergelijke informatie. Ik vind het in dit geval belangrijk dat de identiteit van
betrokkene niet bekend wordt omdat dit zijn of haar privacy kan schenden. Dat
vind ik niet wenselijk. Daarom maak ik deze persoonsgegevens niet openbaar.
In diverse documenten staan ook persoonsgegevens van ambtenaren. Het gaat
om gegevens die herleidbaar zijn tot een persoon, zoals onder meer namen, e-
mailadressen, functienamen en telefoonnummers. In het kader van goed
werkgeverschap vind ik dat het belang van privacy zwaarder moet wegen dan het
belang van openbaarheid. Dit ter bescherming van de privacy van de betrokken
ambtenaren. Daarbij weegt mee dat het hier niet gaat om het opgeven van een
naam aan een individuele burger die met een ambtenaar in contact treedt, maar
om, openbaarmaking op grond van de Woo.
Het belang van het goed functioneren van de Staat, andere publiekrechtelijke
lichamen of bestuursorganen (artikel 5.1, tweede lid, aanhef en onder i, van de
Woo)
Op grond van artikel 5.1, tweede lid, aanhef en onder i, van de Woo kan ik geen
informatie openbaar maken wanneer dit het goed functioneren van de Staat of
andere overheden schaadt en dit belang zwaarder weegt dan het belang van
openbaarheid. In de onderstaande gevallen is sprake van informatie die het
functioneren van de Staat of andere overheden in gevaar zou kunnen brengen. Ik
vind dat dit belang zwaarder moet wegen dan het belang van openbaarheid, en
licht dit hieronder toe. Deze informatie wordt daarom niet openbaar gemaakt.
Effectieve uitvoering en totstandkoming beleid
In de documenten met de nummers 120, 284, 518, 698, 742, 824, 854, 856 en
895 is informatie aangetroffen die de effectieve uitvoering van de anti-
Pagina 3 van 8witwasregelgeving en de totstandkoming van het beleid daaromtrent raakt.
Directie Juridische Zaken
Openbaarmaking van de desbetreffende informatie kan ertoe leiden dat dit
problematisch wordt, omdat de betrokken ambtenaren en derden minder geneigd Ons kenmerk
zullen zijn om vrij met elkaar van gedachten te wisselen over beleidskwesties als 2022-0000202149
de dergelijke gedachtewisselingen mogelijk openbaar worden gemaakt. Dit belang
weegt zwaarder dan het belang van openbaarmaking van deze informatie.
Concepten
Voor een ordentelijk verloop van het besluitvormingsproces is het belangrijk dat
dit gebeurt op basis van voldragen documenten. Wanneer communicatie over
conceptteksten of de conceptteksten zelf openbaar worden gemaakt is dit
schadelijk voor het goed functioneren van de Staat nu er een publiek debat kan
ontstaan over documenten die nog niet rijp zijn voor besluitvorming. Daar is ook
hier sprake van. Deze documenten maak ik daarom niet openbaar met een
beroep op het belang van het goed functioneren van de Staat. Het definitieve
document en eventuele overwegingen die daarbij ter besluitvorming zijn
voorgelegd, maak ik daarom wel (gedeeltelijk) openbaar. Op dezelfde informatie
is ook het bepaalde in artikel 5.2, eerste lid, van de Woo van toepassing. Zie
daartoe hieronder in het besluit.
Interne gegevens
Tot slot staat in een groot aantal documenten informatie met verwijzingen naar
interne bronnen, interne e-mailadressen en interne wachtwoorden. Het belang bij
het voorkomen van oneigenlijk gebruik van deze informatie, weeg ik hier
zwaarder dan het algemene belang van openbaarmaking. Het openbaar maken
van deze informatie heeft tevens geen meerwaarde in het licht van een goede en
democratische bestuursvoering. Ik maak deze informatie dus niet openbaar.
Het voorkomen van onevenredige benadeling (artikel 5.1, vijfde lid, van de Woo)
Op grond van artikel 5.1, vijfde lid, van de Woo mag ik in uitzonderlijke gevallen
geen informatie openbaar maken als dit iemand onevenredige benadeling
toebrengt en de voorkoming daarvan zwaarder weegt dan het belang van
openbaarheid. Bij bepaalde passages uit de documenten met nummers 54, 120
en 667 is dit het geval. In het document met nummer 54 worden voorbeelden
van betrokken partijen en relevante spelers genoemd die niet juist waren. De
openbaarmaking van deze voorbeelden is in de context van dit document
onevenredig benadelend voor de betrokken.
Het document met nummer 120 bevat een reactie van een marktpartij op de
consultatie voor de implementatiewet wijziging vierde anti-witwasrichtlijn. De
betrokken partijen hebben bij het indienen van een reactie op een consultatie de
mogelijkheid om aan te geven dat deze als vertrouwelijk moet worden behandeld.
Indien ik deze vertrouwelijkheid niet respecteer, kan dit er mogelijk toe leiden dat
partijen voortaan minder genegen zijn om hun reactie met mij te delen. Dit leidt
ertoe dat ik de gedachten die binnen de sector spelen minder goed in kaart kan
brengen. Openbaarmaking van deze reactie is derhalve onevenredig benadelend
voor mij.
Tot slot bevat het document met nummer 667 een vertrouwelijk, juridisch advies
dat een marktpartij heeft opgevraagd over de implementatie van de vijfde anti-
witwasrichtlijn. Omwille van de bescherming van de vertrouwelijkheid van de
relatie tussen het kantoor en de marktpartij, acht ik openbaarmaking van dit
advies onevenredig benadelend voor zowel het kantoor als de marktpartij. In al
Pagina 4 van 8deze gevallen weeg ik het belang van voorkoming van onevenredige benadeling
Directie Juridische Zaken
zwaarder dan het belang van openbaarheid. Ik maak deze informatie daarom niet
openbaar. Ons kenmerk
2022-0000202149
Persoonlijke beleidsopvattingen in een document voor intern beraad (artikel 5.2,
eerste lid, van de Woo)
Uitgangspunt van de Woo is dat overheidsinformatie openbaar is. Dit geldt in
principe ook voor documenten opgesteld voor intern beraad. Intern beraad is het
overleg tussen ambtenaren binnen een bestuursorgaan, of binnen een kring van
bestuursorganen die gezamenlijk verantwoordelijk zijn voor een bestuurlijke
aangelegenheid. Documenten die bestemd zijn voor intern beraad kunnen
persoonlijke beleidsopvattingen bevatten. Dat is hier ook het geval. Ten aanzien
van de openbaarmaking van deze persoonlijke beleidsopvattingen geldt het
volgende. Op grond van artikel 5.2, eerste lid, van de Woo worden persoonlijke
beleidsopvattingen in documenten die bestemd zijn voor intern beraad niet
openbaar gemaakt. Persoonlijke beleidsopvattingen zijn ambtelijke adviezen,
meningen, visies, standpunten en overwegingen ten behoeve van intern beraad.
Persoonlijke beleidsopvattingen zijn niet: feiten, prognoses, beleidsalternatieven,
de gevolgen van een bepaald beleidsalternatief of andere onderdelen met een
overwegend objectief karakter.
De documenten met nummers 10, 13, 15, 24, 25, 26, 27, 95, 100, 130, 291,
348, 349, 351, 353, 473, 537, 670, 827 en 987 zijn opgesteld ten behoeve van
intern beraad en bevatten persoonlijke beleidsopvattingen. Het betreft onder
meer tekstvoorstellen voor nota’s, kamerbrieven en e-mails, woordvoeringslijnen,
q&a’s en spreeklijnen voor de minister. Ik acht het in dit geval niet in het belang
van een goede en democratische bestuursvoering om met toepassing van artikel
5.2, tweede lid, de persoonlijke beleidsopvattingen toch openbaar te maken.
Gelet hierop maak ik in dit dossier de persoonlijke beleidsopvattingen bestemd
voor intern beraad niet openbaar.
Wijze van openbaarmaking en publicatie
De documenten die (gedeeltelijk) openbaar worden, worden samen met deze
brief de documenten digitaal aan u toegezonden.
Plaatsing op internet
Dit besluit en de documenten die voor iedereen (gedeeltelijk) openbaar worden,
worden op www.rijksoverheid.nl gepubliceerd.
Afschrift aan belanghebbenden
Een kopie van dit besluit verzend ik naar de derde-belanghebbenden.
Pagina 5 van 8Vragen
Directie Juridische Zaken
Als u vragen heeft over de afhandeling van uw verzoek, dan kunt u contact
opnemen met de behandelaar van uw verzoek. Voor meer informatie over de
Ons kenmerk
Woo-procedure, kunt u kijken op https://www.rijksoverheid.nl/onderwerpen/wet- 2022-0000202149
open-overheid-woo.
De MINISTER VAN FINANCIËN
namens deze,
b/a
mr. M.S. Bogtstra
De directeur Juridische Zaken
Bezwaarclausule
Deze brief is een besluit in de zin van de Algemene wet bestuursrecht. Op grond
van die wet kunt u tegen dit besluit binnen zes weken na de dag waarop dit
besluit is bekendgemaakt een bezwaarschrift indienen. Het bezwaarschrift moet
worden gericht aan de minister, ter attentie van de Directie Juridische Zaken,
Postbus 20201, 2500 EE Den Haag. Het bezwaarschrift dient te worden
ondertekend en dient ten minste het volgende te bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaar zich richt;
d. een opgave van de redenen waarom u zich met het besluit niet kunt
verenigen.
Pagina 6 van 8Bijlage A – Relevante artikelen uit de Woo
Directie Juridische Zaken
Artikel 5.1
1. Het openbaar maken van informatie ingevolge deze wet blijft achterwege voor Ons kenmerk
zover dit: 2022-0000202149
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf 3.1 onderscheidenlijk
paragraaf
van de Uitvoeringswet Algemene verordening gegevensbescherming,
tenzij de betrokkene uitdrukkelijk toestemming heeft gegeven voor de
openbaarmaking van deze persoonsgegevens of deze persoonsgegevens
kennelijk door de betrokkene openbaar zijn gemaakt;
e. nummers betreft die dienen ter identificatie van personen die bij wet of
algemene
maatregel van bestuur zijn voorgeschreven als bedoeld in artikel 46 van
de Uitvoeringswet
Algemene verordening gegevensbescherming, tenzij de verstrekking
kennelijk geen inbreuk
op de levenssfeer maakt.
2. Het openbaar maken van informatie blijft eveneens achterwege voor zover het
belang daarvan niet opweegt tegen de volgende belangen:
a. de betrekkingen van Nederland met andere landen en staten en met
internationale
organisaties;
b. de economische of financiële belangen van de Staat, andere
publiekrechtelijke
lichamen of bestuursorganen, in geval van milieu-informatie slechts voor
zover de informatie betrekking heeft op handelingen met een
vertrouwelijk karakter;
c. de opsporing en vervolging van strafbare feiten;
d. de inspectie, controle en toezicht door bestuursorganen;
e. de eerbiediging van de persoonlijke levenssfeer;
f. de bescherming van andere dan in het eerste lid, onderdeel c, genoemde
concurrentiegevoelige bedrijfs- en fabricagegegevens;
g. de bescherming van het milieu waarop deze informatie betrekking heeft;
h. de beveiliging van personen en bedrijven en het voorkomen van
sabotage;
i. het goed functioneren van de Staat, andere publiekrechtelijke lichamen of
bestuursorganen.
3. Indien een verzoek tot openbaarmaking op een van de in het tweede lid
genoemde gronden wordt afgewezen, bevat het besluit hiervoor een
uitdrukkelijke motivering.
Artikel 5.2
1. In geval van een verzoek om informatie uit documenten, opgesteld ten
behoeve van intern beraad, wordt geen informatie verstrekt over daarin
opgenomen persoonlijke beleidsopvattingen. Onder persoonlijke
beleidsopvattingen worden verstaan ambtelijke adviezen, visies, standpunten en
Pagina 7 van 8overwegingen ten behoeve van intern beraad, niet zijnde feiten, prognoses,
Directie Juridische Zaken
beleidsalternatieven, de gevolgen van een bepaald beleidsalternatief of
andere onderdelen met een overwegend objectief karakter. Ons kenmerk
2. Het bestuursorgaan kan over persoonlijke beleidsopvattingen met het oog op 2022-0000202149
een goede en democratische bestuursvoering informatie verstrekken in niet tot
personen herleidbare vorm. Indien degene die deze opvattingen heeft geuit of
zich erachter heeft gesteld, daarmee heeft ingestemd, kan de informatie in tot
personen herleidbare vorm worden verstrekt.
Pagina 8 van 8