File id: 496 File title: woo-onderhandelingen-belastingverdragen-besluit.pdf.
> Retouradres Postbus 20201 2500 EE Den Haag
Directie Juridische Zaken
Korte Voorhout 7
2511 CW Den Haag
Postbus 20201
2500 EE Den Haag
www.rijksoverheid.nl
Inlichtingen
wooverzoekendjz@minfin.nl
www.minfin.nl
Ons kenmerk
2022-0000142273
Uw brief (kenmerk)
2 augustus 2021
Datum 27 juni 2022
Betreft Besluit op uw Woo-verzoek inzake documenten m.b.t.
Bijlagen
onderhandelingen voor belastingverdragen met Rusland, A. Relevante passages
Kirgizië, Tadzjikistan en Kenia Woo
B. Transponeringstabel
C. Inventarislijst
D. Openbaar te maken
documenten
Geachte,
In uw brief van 2 augustus 2021 heeft u verzocht om informatie over documenten
inzake beleid met betrekking tot onderhandelingen voor belastingverdragen met
Rusland, Kirgizië, Tadzjikistan en Kenia vanaf 1 januari 2017 tot de datum van
ontvangst van uw verzoek.
U vraagt om openbaarmaking van documenten waarin de
Nederlandse strategie wordt besproken voor onderhandelingen over
Belastingverdragen met de genoemde landen, en onderliggende documenten:
- Vergaderstukken, waaronder: uitnodigingen, presentielijsten, agenda’s,
ingekomen stukken, besluiten, besluitenlijsten en notulen;
- Interne correspondentie, gespreksverslagen intern (brieven, e-mails
inclusief bijlagen, gespreksnotities);
- Alle externe correspondentie (brieven, e-mails inclusief bijlagen,
gespreksnotities);
- SMS-jes en WhatsApp-berichten;
- Memo's, notities.
De ontvangst van uw verzoek heb ik u schriftelijk bevestigd bij brief van 12
augustus 2021, met kenmerk 2021-0000164824. In de brief is de beslistermijn
met vier weken verdaagd tot 27 september 2021.
Op 8 september 2021 heeft een gesprek tussen u en medewerkers van mijn
ministerie plaatsgevonden. In het gesprek is met u besproken dat er intern nog
zou worden gekeken naar een eventuele inperking wat betreft de periode,
namelijk een inperking tot de jaren die relevant zijn voor de verdragen. Op 17
september 2021 is aan u medegedeeld dat na intern overleg is besloten geen
gebruik te maken van de mogelijkheid om het verzoek in te perken.
U heeft uw verzoek om openbaarmaking van informatie gedaan op grond van de
Wet openbaarheid van bestuur (hierna: Wob). Vanaf 1 mei 2022 is de Wob
vervangen door de Wet open overheid (hierna: Woo). De Woo kent geen
overgangsrecht, dit betekent dat vanaf 1 mei de Woo geldt. Uw Wob-verzoek van
2 augustus 2021 neem ik daarom als een Woo-verzoek in behandeling.
Pagina 1 van 8Het is helaas niet gelukt om binnen de wettelijke termijn op uw Woo-verzoek te
Directie Juridische Zaken
beslissen. Hiervoor bied ik u mijn excuses aan.
Ons kenmerk
Besluit 2022-0000142273
Ik besluit de door u gevraagde informatie gedeeltelijk openbaar te maken. Voor
de motivering van dit besluit verwijs ik naar het onderdeel “Overwegingen”.
Inventarisatie documenten
Op basis van uw verzoek zijn meerdere documenten aangetroffen. Deze
documenten zijn opgenomen in een inventarislijst, zie hiertoe bijlage C.
Buiten reikwijdte verzoek of dubbel
Een aantal documenten bevat passages die over andere onderwerpen gaan dan
de hierboven genoemde onderwerpen van uw verzoek. Deze passages vallen
inhoudelijk niet binnen de reikwijdte van uw verzoek. Om die reden heb ik de
passages onleesbaar gemaakt onder vermelding van ‘buiten verzoek’. Dit is
eveneens in de inventarislijst aangegeven. Wanneer pagina’s geheel buiten het
verzoek vallen of dubbel zijn, is dit aangegeven in het document ‘Bijlage D –
openbaar te maken documenten’.
Reeds openbaar
Een deel van de door u gevraagde documenten is reeds openbaar. Voor de
vindplaats van documenten die reeds openbaar zijn, verwijs ik naar bijlage C.
Derde-belanghebbenden
Bij de openbaarmaking van diverse documenten spelen belangen van derden een
rol. Deze derde-belanghebbenden zijn voorafgaand aan het nemen van dit besluit
gevraagd om hun mening te geven over de voorgenomen wijze van
openbaarmaking van de documenten.
De meeste derde-belanghebbenden stemmen in met de openbaarmaking. Eén
derde-belanghebbende stemt echter niet in met openbaarmaking van twee
passages in documenten. Deze belanghebbende geeft aan dat de twee passages
schadelijk kunnen zijn voor de internationale betrekkingen met de Keniaanse
overheid. De zienswijze van de derde-belanghebbende heb ik in mijn
belangenafweging meegenomen. Ik volg de derde-belanghebbende in diens
zienswijze. Voor een verdere motivering verwijs ik naar “Overwegingen”.
Wettelijk kader
Uw verzoek valt onder de reikwijdte van de Woo. Voor de relevante Woo-artikelen
verwijs ik u naar bijlage A.
Overwegingen
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in het eerste artikel 1.1. van de
Woo. Dit is een belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. De Woo is
niet van toepassing op informatie die al openbaar is.
Pagina 2 van 8De toetsing aan de uitzonderingsgronden verloopt als volgt. Eerst kijk ik of een
Directie Juridische Zaken
van de uitzonderingsgronden speelt. Dat doe ik meestal per alinea, soms per zin.
Vervolgens kijk ik wat voor soort uitzonderingsgrond het is. Als het een absolute Ons kenmerk
uitzonderingsgrond is, mag ik de informatie niet verstrekken. Als het een 2022-0000142273
relatieve uitzonderingsgrond is, moet ik een afweging maken tussen het
algemene belang van openbaarheid en het specifieke belang dat de
uitzonderingsgrond beschermt. Daarbij weegt het belang van openbaarheid
zwaar. Als ik informatie weiger, moet ik goed motiveren waarom ik dat doe. Dat
geldt nog sterker als de informatie ouder dan vijf jaar is.
De beoordeling van de documenten heeft plaatsgevonden op basis van de Wob en
is afgerond voordat de Woo in werking trad. Dit brengt met zich dat de
aanduiding van de toegepaste uitzonderingsgronden in bijlage C en D afwijken
van de motivering in het besluit. Ter bevordering van de leesbaarheid heb ik in
bijlage B een transponeringstabel opgenomen, waarin de uitzonderingsgronden
op basis van de Wob en de Woo staan omschreven, alsmede een aanduiding van
de eventuele verschillen.
Het belang van de betrekkingen van Nederland met andere staten en met
internationale organisaties (artikel 5.1, tweede lid, aanhef en onder a, van de
Woo)
Op grond van artikel 5.1, tweede lid, aanhef en onder a, van de Woo moet ik een
belangenafweging maken of het openbaar maken van informatie de relatie van
Nederland met andere landen, staten of internationale organisaties beschadigt en
dit belang zwaarder weegt dan het belang van openbaarheid. Het betreft hier:
- Documenten die vertrouwelijk zijn uitgewisseld met de diplomatieke post
van het desbetreffende land;
- Passages die gedetailleerd inzicht geven in de onderhandelingspositie van
de betrokken landen. Deze passages zijn vertrouwelijk aan de
Nederlandse Staat verstrekt ten behoeve van verdragsonderhandelingen.
Dit betreffen bijvoorbeeld de meeste documenten van Kirgizië, aangezien
er sprake is van lopende verdragsonderhandelingen. Hieronder vallen ook
de passages die na een zienswijze van een derde partij zijn gelakt.1
Ook in het internationale contact is openbaarheid en transparantie steeds
gebruikelijker en belangrijker voor het goede functioneren van de democratische
rechtsorde. In dit geval echter kan worden aangenomen dat in de toekomst het
overleg met de desbetreffende landen of internationale organisaties moeilijker
gaat, wanneer ik deze informatie openbaar maak. Ik zal deze informatie daarom
niet openbaar maken.
Waar van toepassing heb ik deze informatie onleesbaar gemaakt onder
vermelding van: 10.2.a Wob. Dit kunt u lezen als artikel 5.1, tweede lid, aanhef
en onder a, van de Woo.
De eerbiediging van de persoonlijke levenssfeer (artikel 5.1, tweede lid, onder e,
van de Woo)
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. Het gaat om
persoonsgegevens die (indirect) te herleiden zijn tot een persoon zoals namen, e-
1 Document met id-nummer 1095003 en document met id-nummer 1095024.
Pagina 3 van 8mailadressen, telefoonnummers en functienamen. Bij verschillende passages uit
Directie Juridische Zaken
bepaalde documenten is dit het geval. Ik vind het in dit geval belangrijk dat de
identiteit van betrokkenen niet bekend wordt omdat dit hun privacy kan Ons kenmerk
schenden. Dat vind ik niet wenselijk. Daarom maak ik deze persoonsgegevens 2022-0000142273
niet openbaar.
In diverse documenten staan ook persoonsgegevens van ambtenaren. Het gaat
om gegevens die herleidbaar zijn tot een persoon, zoals onder meer namen, e-
mailadressen, functienamen en telefoonnummers. In het kader van goed
werkgeverschap vind ik dat het belang van privacy zwaarder moet wegen dan het
belang van openbaarheid. Dit ter bescherming van de privacy van de betrokken
ambtenaar/ambtenaren. Daarbij weegt mee dat het hier niet gaat om het
opgeven van een naam aan een individuele burger die met een ambtenaar in
contact treedt maar om openbaarmaking op grond van de Woo.
Waar van toepassing heb ik deze informatie onleesbaar gemaakt onder
vermelding van: 10.2.e Wob. Dit kunt u lezen als artikel 5.1, tweede lid, aanhef
en onder e, van de Woo.
Het belang van het goed functioneren van de Staat, andere publiekrechtelijke
lichamen of bestuursorganen (artikel 5.1, tweede lid, aanhef en onder i, van de
Woo)
Een aantal documenten betreft concepten. Voor een ordentelijk verloop van het
besluitvormingsproces is het belangrijk dat dit gebeurt op basis van voldragen
documenten. Wanneer communicatie over conceptteksten of de conceptteksten
zelf openbaar worden gemaakt, is dit schadelijk voor het goed functioneren van
de Staat nu er een publiek debat kan ontstaan over documenten die nog niet rijp
zijn voor besluitvorming. Daar is ook hier sprake van. Deze documenten maak ik
daarom niet openbaar met een beroep op het belang van het goed functioneren
van de Staat.
Waar van toepassing heb ik deze documenten niet openbaar gemaakt onder
vermelding van 11.1 Wob. Dit kunt u lezen als artikel 5.1, tweede lid, aanhef en
onder i van de Woo. Op dezelfde informatie is ook het bepaalde in artikel 5.2,
eerste lid, van de Woo van toepassing. Zie daartoe hieronder in het besluit.
Als een besluit eenmaal is genomen, dan staat deze uitzonderingsgrond niet in de
weg aan openbaarmaking van de definitieve documenten. Dan is het goed om te
kunnen reconstrueren op grond van welke adviezen, welke informatie en welke
beleidsalternatieven een besluit is genomen. De definitieve documenten en
eventuele overwegingen die daarbij ter besluitvorming zijn voorgelegd, maak ik
daarom wel (gedeeltelijk) openbaar.
Het voorkomen van onevenredige benadeling (artikel 5.1, vijfde lid, van de Woo)
Op grond van artikel 5.1, vijfde lid, van de Woo mag ik in uitzonderlijke gevallen
geen informatie openbaar maken als dit iemand onevenredige benadeling
toebrengt en de voorkoming daarvan zwaarder weegt dan het belang van
openbaarheid. Bij bepaalde passages uit het document met id-nummer 1095254
is dit het geval. Deze passages bevatten bedrijfsnamen van Keniaanse partijen
die betrokken zijn bij de verdragsonderhandelingen. Ik vind dat de voorkoming
van deze benadeling zwaarder moet wegen dan het belang van openbaarheid
aangezien het geen openbare informatie is dat deze bedrijven deel hebben
Pagina 4 van 8genomen aan deze gesprekken. Om deze informatie vertrouwelijk te houden, heb
Directie Juridische Zaken
ik besloten deze informatie niet openbaar te maken.
Waar van toepassing heb ik deze informatie onleesbaar gemaakt onder Ons kenmerk
vermelding van: 10.2.g Wob. Dit kunt u lezen als artikel 5.1, vijfde lid, van de 2022-0000142273
Woo.
Persoonlijke beleidsopvattingen in een document voor intern beraad (artikel 5.2,
eerste lid, van de Woo)
Uitgangspunt van de Woo is dat overheidsinformatie openbaar is. Dit geldt in
principe ook voor documenten opgesteld voor intern beraad. Intern beraad is het
overleg tussen ambtenaren binnen een bestuursorgaan, of binnen een kring van
bestuursorganen die gezamenlijk verantwoordelijk zijn voor een bestuurlijke
aangelegenheid. Documenten die bestemd zijn voor intern beraad kunnen
persoonlijke beleidsopvattingen bevatten. Dat is hier ook het geval. Ten aanzien
van de openbaarmaking van deze persoonlijke beleidsopvattingen geldt het
volgende. Op grond van artikel 5.2, eerste lid, van de Woo worden persoonlijke
beleidsopvattingen in documenten die bestemd zijn voor intern beraad niet
openbaar gemaakt. Persoonlijke beleidsopvattingen zijn ambtelijke adviezen,
meningen, visies, standpunten en overwegingen ten behoeve van intern beraad.
Persoonlijke beleidsopvattingen zijn niet: feiten, prognoses, beleidsalternatieven,
de gevolgen van een bepaald beleidsalternatief of andere onderdelen met een
overwegend objectief karakter.
Het is van belang dat ambtenaren intern vrij met elkaar van gedachten moeten
kunnen wisselen over beleidskeuzes. Een zekere mate van veiligheid is nodig om
te kunnen komen tot een effectieve besluitvorming.
In dit geval zie ik geen aanleiding om de persoonlijke beleidsopvattingen bestemd
voor intern beraad openbaar te maken. Dit acht ik niet in het belang van een
goede en democratische rechtsorde. Het betreft conceptdocumenten, waarin de
beleidsvorming nog niet ‘rijp’ zijn. In de fase waarin het definitieve document nog
vorm moet krijgen, moet er ruimte zijn om conceptteksten en gedachten met
elkaar uit te wisselen. Het gaat dus om het intern delen van informatie wat moet
leiden tot een definitief document. Ik acht het belangrijk dat in die
voorbereidende fase om tot een definitief document te komen concepten daarvan
in vertrouwen kunnen worden uitgewisseld. Gelet hierop maak ik deze
conceptdocumenten in zijn geheel niet openbaar. Op dezelfde informatie is ook
het bepaalde in artikel 5.1, eerste lid, onder i van de Woo van toepassing. Zie
daartoe hierboven in het besluit.
Waar van toepassing heb ik deze documenten niet openbaar gemaakt onder
vermelding van 11.1 Wob. Dit kunt u lezen als artikel 5.2, eerste lid van de Woo.
Plaatsing op internet
De stukken worden met een geanonimiseerde versie van dit besluit voor eenieder
kenbaar gemaakt op www.rijksoverheid.nl.
Afschrift aan belanghebbenden
Een afschrift van dit besluit zend ik aan belanghebbenden.
Pagina 5 van 8Hoogachtend,
Directie Juridische Zaken
DE MINISTER VAN FINANCIEN,
Ons kenmerk
namens deze, 2022-0000142273
mr. M.S. Bogtstra
De Directeur Juridische Zaken
Rechtsmiddelenverwijzing
Deze brief is een besluit in de zin van de Algemene wet bestuursrecht. Op grond
van die wet kunt u tegen dit besluit binnen zes weken na de dag waarop dit
besluit is bekendgemaakt een bezwaarschrift indienen. Het bezwaarschrift moet
worden gericht aan de minister van Financiën, ter attentie van de Directie
Juridische Zaken, Postbus 20201, 2500 EE Den Haag. Het bezwaarschrift dient te
worden ondertekend en dient ten minste het volgende te bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaar zich richt;
d. een opgave van de redenen waarom u zich met het besluit niet kunt
verenigen.
Pagina 6 van 8Bijlage A – Relevante artikelen Woo
Directie Juridische Zaken
Artikel 1.1 Ons kenmerk
Eenieder heeft recht op toegang tot publieke informatie zonder daartoe een 2022-0000142273
belang te hoeven stellen, behoudens bij deze wet gestelde beperkingen.
Artikel 5.1
1. Het openbaar maken van informatie ingevolge deze wet blijft achterwege
voor zover dit:
[…]
2. Het openbaar maken van informatie blijft eveneens achterwege voor
zover het belang daarvan niet opweegt tegen de volgende belangen:
a. de betrekkingen van Nederland met andere landen en staten en met
internationale organisaties;
b. de economische of financiële belangen van de Staat, andere
publiekrechtelijke lichamen of bestuursorganen, in geval van milieu-
informatie slechts voor zover de informatie betrekking heeft op
handelingen met een vertrouwelijk karakter;
c. de opsporing en vervolging van strafbare feiten;
d. de inspectie, controle en toezicht door bestuursorganen;
e. de eerbiediging van de persoonlijke levenssfeer;
f. de bescherming van andere dan in het eerste lid, onderdeel c,
genoemde concurrentiegevoelige bedrijfs- en fabricagegegevens;
g. de bescherming van het milieu waarop deze informatie betrekking
heeft;
h. de beveiliging van personen en bedrijven en het voorkomen van
sabotage;
i. het goed functioneren van de Staat, andere publiekrechtelijke
lichamen of bestuursorganen.
[…]
Pagina 7 van 8Bijlage B – Transponeringstabel Wob-Woo
Directie Juridische Zaken
Uitzonderingsgrond in de Wet Uitzonderingsgrond in de Wet open Ons kenmerk
openbaarheid van bestuur overheid (artikel/code) 2022-0000142273
(artikel/code)
Internationale betrekkingen Internationale betrekkingen (5.1.2.a)
(10.2.a)
Eerbiediging van de persoonlijke Eerbiediging van de persoonlijke levenssfeer
levenssfeer (10.2.e) (5.1.2.e)
Pagina 8 van 8