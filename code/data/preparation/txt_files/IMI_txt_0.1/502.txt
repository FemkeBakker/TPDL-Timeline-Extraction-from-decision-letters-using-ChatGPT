File id: 502 File title: woo-totstandkoming-kamerbrief-illegale-trustdienstverlening-besluit.pdf.
> Retouradres Postbus 20201 2500 EE Den Haag
Directie Juridische Zaken
Korte Voorhout 7
2511 CW Den Haag
Postbus 20201
2500 EE Den Haag
www.rijksoverheid.nl
Inlichtingen
wooverzoekendjz@minfin.nl
www.minfin.nl
Ons kenmerk
2022-0000134062
Uw brief (kenmerk)
Datum 10 augustus 2022 25 augustus 2021
Betreft Besluit op uw aanvullend Woo-verzoek inzake de
totstandkoming van de Kamerbrief kabinetsreactie SEO Bijlagen
Economisch Onderzoek over illegale trustdienstverlening A – Relevante artikelen Woo
van 8 juli 2021 B – Transponeringstabel
Wob-Woo
Geachte,
C – Inventarislijst
D – Openbaar te maken
Op 24 september 2020 heeft u een verzoek ingediend op grond van de Wet
stukken
openbaarheid van bestuur (hierna: Wob) waarin u vraagt om:
• informatie betreffende de wijze waarop de bevindingen van de
Parlementaire ondervragingscommissie hun invloed hebben doen gelden
op het toezicht op trustkantoren;
• informatie betreffende de wijze waarop (de bedingen van) het project
Niet-melders hun/zijn invloed heeft/hebben doen gelden op het toezicht
op trustkantoren; en
• informatie betreffende de wijze waarop de inwerkingtreding van de Wet
toezicht trustkantoren 2018 zijn invloed heeft doen gelden op het toezicht
op trustkantoren.
Op dit verzoek is op 20 november 2020 een Wob-besluit genomen, waartegen u
bezwaar heeft ingediend op 28 december 2020. In het kader van de
bezwaarprocedure heeft u op 25 augustus 2021 een brief verstuurd, die op 26
augustus 2021 is ontvangen.
In deze brief verwijst u naar berichtgeving van het FD waarin wordt geschreven
over de Kamerbrief van 8 juli 2021 (hierna: de Kamerbrief). Uit deze Kamerbrief
volgt dat er een onderzoek heeft plaatsgevonden naar illegale
trustdienstverlening. Vervolgens vraagt u om documenten die betrekking hebben
op de totstandkoming van de Kamerbrief.
Omdat het onderwerp in de bezwaarprocedure en het onderwerp van de
Kamerbrief elkaar niet volledig dekken, zal uw verzoek om documenten die
betrekking hebben op de Kamerbrief als een afzonderlijk Wob-verzoek worden
behandeld. Op 1 december 2021 heeft een medewerker van Financiën u hiervan
op de hoogte gesteld.
U heeft uw verzoek om openbaarmaking van informatie gedaan op grond van de
Wob. Vanaf 1 mei 2022 is de Wob vervangen door de Wet Open Overheid
(hierna: Woo). De Woo kent geen overgangsrecht, dit betekent dat vanaf 1 mei
de Woo geldt. Uw verzoek van 1 december 2021 neem ik daarom als een Woo-
verzoek in behandeling.
Het is helaas niet gelukt om binnen de wettelijke termijn op uw verzoek te
beslissen. Hiervoor bied ik u mijn excuses aan.
Pagina 1 van 10Directie Juridische Zaken
Besluit
Ik besluit de door u gevraagde informatie gedeeltelijk openbaar te maken. Per
Ons kenmerk
document is op de inventarislijst aangegeven welke uitzonderingsgronden zijn
2022-0000134062
toegepast.
Inventarisatie documenten
Bij de inventarisatie zijn 81 documenten aangetroffen. Deze documenten zijn
genoemd in de inventarislijst in bijlage C bij deze brief.
Ik verwijs u naar de inventarislijst waarop u kunt zien wat ik per document heb
besloten en welke weigeringsgronden ik heb toegepast.
Reeds openbare documenten
De Woo is niet van toepassing op documenten die al openbaar zijn. Een aantal
documenten is reeds openbaar en staat op de inventarislijst als zodanig
aangemerkt. Op de inventarislijst staat ook aangegeven waar u deze documenten
kunt vinden.
Informatie die buiten de reikwijdte van uw verzoek valt
U heeft in uw verzoek aangegeven over welke aangelegenheid u informatie wilt
ontvangen. Een aantal documenten gaat gedeeltelijk niet over de door u
aangegeven aangelegenheid en staat op de inventarislijst als zodanig
aangemerkt. Deze informatie valt daarom buiten de reikwijdte van uw verzoek en
heb ik in de betreffende documenten onleesbaar gemaakt.
Zienswijzen
De meningen van de betrokken belanghebbenden heb ik in mijn
belangenafweging meegenomen. De belanghebbenden hebben aangegeven niet
in te stemmen met de gedeeltelijke openbaarmaking van de documenten. Ik heb
de zienswijze van de betrokken belanghebbenden gedeeltelijk overgenomen. Dit
licht ik nader toe onder “Overwegingen”.
Wettelijk kader
Ik behandel uw verzoek als een verzoek op grond van de Woo. De relevante
artikelen uit de Woo kunt u vinden in bijlage A bij deze brief.
Overwegingen
Als eerste wil ik u wijzen op het volgende:
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in artikel 1.1 van de Woo. Dit is
een belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. De Woo is
niet van toepassing op informatie die al openbaar is.
Transponeringstabel
De beoordeling van de documenten heeft plaatsgevonden op basis van de Wob en
is afgerond voordat de Woo op 1 mei 2022 in werking trad. Dit brengt met zich
mee dat de aanduiding van de toegepaste uitzonderingsgronden in bijlage C en D
afwijken van de motivering in het besluit.
Pagina 2 van 10Ter bevordering van de leesbaarheid heb ik in bijlage B een transponeringstabel
Directie Juridische Zaken
opgenomen, waarin de uitzonderingsgronden op basis van de Wob en de Woo
staan omschreven. Ons kenmerk
2022-0000134062
Het belang van inspectie, controle en toezicht door bestuursorganen (artikel 5.1,
tweede lid, aanhef en onder d, van de Woo)
Op grond van artikel 5.1, tweede lid, aanhef en onder d, van de Woo kan ik geen
informatie openbaar maken als dit inspectie, controle of toezicht door
bestuursorganen belemmert en dit belang zwaarder weegt dan het belang van
openbaarheid. Dit is het geval als de uitkomsten van de inspectie, controle of het
toezicht veel samenhangt met informatie over de gebruikte methoden en
technieken of de effectiviteit belemmert.
Een derde-belanghebbende stelt dat document 5 een analyse en uitwerking van
de wens van De Nederlandsche Bank (hierna: DNB) bevat om een juridisch begrip
uit de Wet toezicht trustkantoren 2018 (hierna: Wtt 2018) nader te definiëren.
Daarnaast worden de juridische risico’s van deze nadere definitie bij toezicht op
de Wtt 2018 besproken. Bij openbaarmaking van de voorgestelde nadere definitie
van het juridisch begrip uit de Wtt 2018 en de juridische risico’s van de wijziging,
wordt de controle- en toezichtfunctie van de derde-belanghebbende geraakt.
Indien document 5 openbaar wordt gemaakt, kunnen mogelijk illegale
trustkantoren hierop anticiperen. De derde-belanghebbende stelt dat hierdoor de
controle- en toezichtfunctie effectief wordt gehinderd. Ik deel de mening van de
derde-belanghebbende en acht het belang van inspectie, controle en toezicht door
DNB in dit geval zwaarder wegen dan het belang van openbaarheid, omdat
openbaarmaking van deze informatie de controle- en toezichtfunctie van DNB kan
belemmeren. Document 5 maak ik daarom niet openbaar.
Ook geeft de derde-belanghebbende aan dat in de documenten 14, 40, 47, 53,
65, 68 en 81 gemaakte afspraken staan om een betere controleaanpak van
mogelijk illegale trustkantoren te bereiken. De derde-belanghebbende stelt dat de
inhoud van deze documenten gaat over de personele invulling van de
toezichtstrategie. Door volledige openbaarmaking van deze documenten wordt
informatie over de capaciteit voor de uitvoering van het toezicht door DNB
algemeen bekend. Ik volg de derde-belanghebbende in zijn zienswijze, omdat
openbaarmaking kan leiden tot berekenend gedrag van mogelijk illegale
trustkantoren, dat het toezicht door DNB belemmert. Het belang van
openbaarmaking weegt daarom niet op tegen de belangen van inspectie, controle
en toezicht door DNB op de naleving van de Wtt 2018. Ik maak deze informatie
daarom niet openbaar.
Tenslotte heeft een derde-belanghebbende bezwaar tegen de openbaarmaking
van document 1. In het document staat een definitief advies van een
advocatenkantoor aan DNB. In dit advies worden opvattingen, conclusies en
aanbevelingen over het geldende beleid en de mogelijke invulling van het beleid
van DNB uiteengezet. Volgens de derde-belanghebbende bevat het advies
informatie over het identificeren van een (juridisch) risico bij het toezicht op de
naleving en de handhaving van de Wtt 2018 door DNB. Openbaarmaking van het
document biedt inzicht in de wijze waarop DNB toezicht houdt en/of is
voornemens te houden op trustkantoren. Openbaarmaking van deze informatie
zou het toezicht van DNB daarmee belemmeren.
Pagina 3 van 10Ik volg de derde-belanghebbende dan ook in zijn redenering en acht het belang
Directie Juridische Zaken
van inspectie, controle en toezicht door DNB op de naleving van de Wtt 2018
zwaarder dan het algemene belang van openbaarmaking. Document 1 maak ik Ons kenmerk
daarom niet openbaar. 2022-0000134062
Waar van toepassing heb ik deze informatie onleesbaar gemaakt onder
vermelding van: 10.2.d Wob. Dit kunt u lezen als artikel 5.1, tweede lid, aanhef
en onder d, van de Woo.
De eerbiediging van de persoonlijke levenssfeer (artikel 5.1, tweede lid, aanhef
en onder e, van de Woo)
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. Het gaat om
persoonsgegevens die (indirect) te herleiden zijn tot een persoon zoals namen, e-
mailadressen, telefoonnummers en functienamen.
Bij bepaalde documenten is dit het geval. Ik vind het belangrijk dat de identiteit
van betrokkenen niet bekend wordt omdat dit zijn of haar privacy kan schenden.
Dat vind ik niet wenselijk. Daarom maak ik deze persoonsgegevens niet
openbaar.
In diverse documenten staan ook persoonsgegevens van ambtenaren. Het gaat
om gegevens die herleidbaar zijn tot een persoon, zoals onder meer namen, e-
mailadressen, functienamen en telefoonnummers.
In het kader van goed werkgeverschap vind ik dat het belang van privacy
zwaarder moet wegen dan het belang van openbaarheid. Dit ter bescherming van
de privacy van de betrokken ambtenaren. Daarbij weegt mee dat het hier niet
gaat om het opgeven van een naam aan een individuele burger die met een
ambtenaar in contact treedt, maar om openbaarmaking op grond van de Woo.
Waar van toepassing heb ik deze informatie onleesbaar gemaakt onder
vermelding van: 10.2.e Wob. Dit kunt u lezen als artikel 5.1, tweede lid, aanhef
en onder e, van de Woo.
Het belang van het goed functioneren van de Staat, andere publiekrechtelijke
lichamen of bestuursorganen (artikel 5.1, tweede lid, aanhef en onder i, van de
Woo)
Op grond van artikel 5.1, tweede lid, aanhef en onder i, van de Woo kan ik geen
informatie openbaar maken wanneer dit het goed functioneren van de Staat of
andere overheden schaadt en dit belang zwaarder weegt dan het belang van
openbaarheid.
In documenten 17, 19 en 24 staat informatie die het functioneren van de Staat of
andere overheden in gevaar zou kunnen brengen. In documenten 17 en 19 staan
algemene interne e-mailadressen. In document 24 staan vergaderingsnummers
en toegangscodes voor Webex. Het belang van het voorkomen van oneigenlijk
gebruik van de interne e-mailadressen, de vergaderingsnummers en
toegangscodes voor Webex weeg ik zwaarder dan het belang van
openbaarmaking. Oneigenlijk gebruik van deze gegevens schaadt het goed
functioneren van de Staat.
Pagina 4 van 10Bovendien heeft het openbaar maken van de algemene interne e-mailadressen,
Directie Juridische Zaken
de vergaderingsnummers en toegangscodes voor Webex geen meerwaarde in het
licht van een goede en democratische bestuursvoering. Daarom vind ik dat het Ons kenmerk
belang van het voorkomen van oneigenlijk gebruik van de voornoemde gegevens 2022-0000134062
zwaarder weegt dan het belang van openbaarheid. Ik maak deze informatie
daarom niet openbaar.
Waar van toepassing heb ik deze informatie onleesbaar gemaakt onder
vermelding van: 10.2.g Wob. Dit kunt u lezen als artikel 5.1, tweede lid, aanhef
en onder i, van de Woo.
Persoonlijke beleidsopvattingen in een document voor intern beraad (artikel 5.2,
eerste lid, van de Woo)
Uitgangspunt van de Woo is dat overheidsinformatie openbaar is. Dit geldt in
principe ook voor documenten opgesteld voor intern beraad. Intern beraad is het
overleg tussen ambtenaren binnen een bestuursorgaan, of binnen een kring van
bestuursorganen die gezamenlijk verantwoordelijk zijn voor een bestuurlijke
aangelegenheid. Documenten die bestemd zijn voor intern beraad kunnen
persoonlijke beleidsopvattingen bevatten. Dat is hier ook het geval. Ten aanzien
van de openbaarmaking van deze persoonlijke beleidsopvattingen geldt het
volgende. Op grond van artikel 5.2, eerste lid, van de Woo worden persoonlijke
beleidsopvattingen in documenten die bestemd zijn voor intern beraad niet
openbaar gemaakt. Persoonlijke beleidsopvattingen zijn ambtelijke adviezen,
meningen, visies, standpunten en overwegingen ten behoeve van intern beraad.
Persoonlijke beleidsopvattingen zijn niet: feiten, prognoses, beleidsalternatieven,
de gevolgen van een bepaald beleidsalternatief of andere onderdelen met een
overwegend objectief karakter.
In document 57 vindt intern beraad plaats tussen mijn ministerie en het
ministerie van Justitie en Veiligheid over de afstemming van een brief over de
trustsector. In het interne beraad worden persoonlijke beleidsopvattingen geuit.
Er worden standpunten en overwegingen geuit over de strafmaat van illegale
trustdienstverlening.
Het is van belang dat ambtenaren intern vrij met elkaar van gedachten moeten
kunnen wisselen over beleidskeuzes. Een zekere mate van veiligheid is nodig om
te kunnen komen tot een effectieve besluitvorming. Ik acht het in dit geval ook
niet in het belang van een goede en democratische bestuursvoering om met
toepassing van artikel 5.2, tweede lid, de persoonlijke beleidsopvattingen in
document 57 toch openbaar te maken. Gelet hierop maak ik de persoonlijke
beleidsopvattingen bestemd voor intern beraad in document 57 niet openbaar.
Waar van toepassing heb ik deze informatie onleesbaar gemaakt onder
vermelding van: 11.1 Wob. Dit kunt u lezen als artikel 5.2, eerste lid, van de
Woo.
Desondanks acht ik het wel in het belang van een goede en democratische
bestuursvoering om met toepassing van artikel 5.2, tweede lid, de persoonlijke
beleidsopvattingen in de overige documenten openbaar te maken.
Pagina 5 van 10Artikel 5.2, tweede lid, van de Woo
Directie Juridische Zaken
Op grond van artikel 5.2, tweede lid, van de Woo kan ik besluiten informatie te
geven over persoonlijke beleidsopvattingen als ik dat in het belang acht van een Ons kenmerk
goede en democratische bestuursvoering. Deze informatie wordt dan gegeven in 2022-0000134062
geanonimiseerde vorm, tenzij degenen die deze opvattingen hebben geuit of
hiermee hebben ingestemd vinden dat de informatie wel herleidbaar is tot hen.
Ik acht het in dit geval in het belang van een goede en democratische
bestuursvoering om de persoonlijke beleidsopvattingen in diverse documenten
toch openbaar te maken. Vanwege het publieke debat rondom de illegale
trustdienstverlening en de aanpak hiervan, is het belangrijk dat er zoveel
mogelijk inzicht wordt gegeven in het besluitvormingsproces.
Wijze van openbaarmaking en publicatie
De documenten die gedeeltelijk openbaar worden, worden samen met deze brief
en de documenten digitaal aan u toegezonden.
Plaatsing op internet
Dit besluit en de documenten die voor iedereen gedeeltelijk openbaar worden,
worden op www.rijksoverheid.nl gepubliceerd.
Afschrift aan belanghebbenden
Een kopie van dit besluit verzend ik naar de derde-belanghebbenden.
Vragen
Als u vragen heeft over de afhandeling van uw verzoek, dan kunt u contact met
ons opnemen via de contactgegevens in de colofon. Voor meer informatie over de
Woo-procedure, kunt u kijken op https://www.rijksoverheid.nl/onderwerpen/wet-
open-overheid-woo.
Hoogachtend,
DE MINISTER VAN FINANCIEN
namens deze,
b/a
mr. M.S. Bogtstra
De Directeur Juridische Zaken
Pagina 6 van 10Bezwaarclausule
Directie Juridische Zaken
Deze brief is een besluit in de zin van de Algemene wet bestuursrecht. Op grond
van deze wet kunt u tegen dit besluit binnen zes weken na de datum boven dit Ons kenmerk
besluit een bezwaarschrift indienen. Het bezwaarschrift moet worden gericht aan 2022-0000134062
de minister van Financiën, ter attentie van de Directie Juridische Zaken, Postbus
20201, 2500 EE Den Haag. Het bezwaarschrift moet door u als indiener zijn
ondertekend en bevat ten minste:
a. uw naam en adres;
b. de datum;
c. een omschrijving van het besluit waartegen u bezwaar maakt en
d. de reden(en) waarom u vindt dat het besluit niet klopt.
Pagina 7 van 10Bijlage A – Relevante artikelen uit de Woo
Directie Juridische Zaken
Artikel 1.1 Ons kenmerk
Eenieder heeft recht op toegang tot publieke informatie zonder daartoe een 2022-0000134062
belang te hoeven stellen, behoudens bij deze wet gestelde beperkingen.
Artikel 5.1
2. Het openbaar maken van informatie blijft eveneens achterwege voor zover het
belang daarvan niet opweegt tegen de volgende belangen:
(…)
d. de inspectie, controle en toezicht door bestuursorganen;
e. de eerbiediging van de persoonlijke levenssfeer;
(…)
i. het goed functioneren van de Staat, andere publiekrechtelijke lichamen of
bestuursorganen.
Artikel 5.2
1. In geval van een verzoek om informatie uit documenten, opgesteld ten
behoeve van intern beraad, wordt geen informatie verstrekt over daarin
opgenomen persoonlijke beleidsopvattingen. Onder persoonlijke
beleidsopvattingen worden verstaan ambtelijke adviezen, visies, standpunten en
overwegingen ten behoeve van intern beraad, niet zijnde feiten, prognoses,
beleidsalternatieven, de gevolgen van een bepaald beleidsalternatief of andere
onderdelen met een overwegend objectief karakter.
2. Het bestuursorgaan kan over persoonlijke beleidsopvattingen met het oog op
een goede en democratische bestuursvoering informatie verstrekken in niet tot
personen herleidbare vorm. Indien degene die deze opvattingen heeft geuit of
zich erachter heeft gesteld, daarmee heeft ingestemd, kan de informatie in tot
personen herleidbare vorm worden verstrekt.
Pagina 8 van 10Bijlage B – Transponeringstabel Wob-Woo
Directie Juridische Zaken
Uitzonderingsgrond in de Wet Uitzonderingsgrond in de Wet Ons kenmerk
openbaarheid van bestuur open overheid (artikel/code) 2022-0000134062
(artikel/code)
1. Eenheid van de Kroon (10.1.a) Eenheid van de Kroon (5.1.1.a)
2. Veiligheid van de Staat (10.1.b) Veiligheid van de Staat (5.1.1.b)
3. Vertrouwelijk verstrekte bedrijfs- Vertrouwelijk verstrekte bedrijfs-
en fabricagegegevens en fabricagegegevens
(uitgezonderd milieu-informatie) (uitgezonderd milieu-informatie)
(10.1.c) (5.1.1.c)
4. Bijzondere persoonsgegevens 1. Bijzondere persoonsgegevens
(10.1.d) (5.1.1.d)
2. Nationale identificatienummers
(5.1.1.e)
5. Internationale betrekkingen Internationale betrekkingen
(10.2.a) (5.1.2.a)
6. I. Economische of financiële Economische of financiële
belangen van de staat (10.2.b) belangen van de staat (5.1.2.b)
II. Economische of financiële
belangen van de Staat met een
vertrouwelijk karakter (milieu-
informatie) (10.5)
7. Opsporing en vervolging van Opsporing en vervolging van
strafbare feiten (10.2.c) strafbare feiten (5.1.2.c)
8. Inspectie, controle en toezicht Inspectie, controle en toezicht
door bestuursorganen (10.2.d) door bestuursorganen (5.1.2.d)
9. Eerbiediging van de persoonlijke Eerbiediging van de persoonlijke
levenssfeer (10.2.e) levenssfeer (5.1.2.e)
10. Belang van de geadresseerde om Belang van de geadresseerde om
als eerste kennis te kunnen als eerste kennis te kunnen
nemen (10.2.f) nemen (5.1.4)
11. Het voorkomen van onevenredige 1. Bescherming van andere dan
bevoordeling of benadeling vertrouwelijk aan de overheid
(10.2.g) verstrekte concurrentiegevoelige
bedrijfs- en fabricagegegevens
(5.1.2.f)
2. De bescherming van het milieu
waarop deze informatie
betrekking heeft (uitgezonderd
milieu-informatie) (5.1.2.g)
3. De beveiliging van personen of
bedrijven en het voorkomen van
sabotage (uitgezonderd milieu-
informatie) (5.1.2.h)
4. Het goed functioneren van de
staat (…) of bestuursorganen
(5.1.2.i)
12. Het voorkomen van onevenredige Het voorkomen van onevenredige
bevoordeling of benadeling bevoordeling of benadeling (5.1.5)
(uitgezonderd milieu-informatie)
(10.2.g)
Pagina 9 van 1013. De bescherming van het milieu De bescherming van het milieu
Directie Juridische Zaken
waarop de informatie betrekking waarop de informatie betrekking
heeft (10.7.a) heeft (5.1.2.g) Ons kenmerk
14. De beveiliging van personen of De beveiliging van personen of 2022-0000134062
bedrijven en het voorkomen van bedrijven en het voorkomen van
sabotage (milieu-informatie) sabotage (milieu-informatie)
(10.7.b) (5.1.2.h)
15. Niet verstrekken van persoonlijke 1. Is er sprake van persoonlijke
beleidsopvattingen (11.1) beleidsopvattingen in documenten
opgesteld voor formele
bestuurlijke besluitvorming?
Verstrekken, tenzij het voeren van
intern beraad onevenredig wordt
geschaad (5.2.3)
2. Wel verstrekken persoonlijke
beleidsopvatting in het kader van
goed en democratisch bestuur
(5.2.2)
3. Niet verstrekken van
persoonlijke beleidsopvattingen
(5.2.1)
16. Wel verstrekken persoonlijke Wel verstrekken persoonlijke
beleidsopvatting in het kader van beleidsopvatting in het kader van
goed en democratisch bestuur goed en democratisch bestuur
(11.2) (5.2.2)
17. Informatie ouder dan vijf jaar
(5.3)
Pagina 10 van 10