File id: 314 File title: PUBLICATIE+RIJKSOVERHEID.NL-BRIEF.pdf.
Ministerie van Binnenlandse Zaken en
Koninkrijksrelaties
> Retouradres Postbus 20011 2500 EA Den Haag
Directie Constitutionele
Zaken en Wetgeving
Ministerie van Binnenlandse
Zaken en Koninkrijksrelaties
Turfmarkt 147
Den Haag
Postbus 20011
2500 EA Den Haag
www.rijksoverheid.n1
www.linkedin.com/company/
ministerie-van-bzk
Kenmerk
2022-0000442033
Uw kenmerk
3-9 AUG 2022
Datum
Betreft Beslissing op uw Woo-verzoek
In uw e-mail van 12 juni 2022, door mij ontvangen op 14 juni 2022, heeft u het
ministerie van Binnenlandse Zaken en Koninkrijksrelaties (hierna BZK) gevraagd
informatie openbaar te maken die gaat over de (on)mogelijkheid om de
beslissingsbevoegdheid op Woo-verzoeken te delegeren en om een Woo-
contactpersoon die werkzaam is bij een ander bestuursorgaan aan te wijzen.
Over dit verzoek heeft u op 8 juli 2022 en 18 juli 2022 contact gehad met een
medewerker van BZK.
Op 27 juni 2022 heeft u bericht ontvangen dat uw verzoek in goede orde is
ontvangen. Daarbij is medegedeeld dat uw verzoek binnen vier weken na de
ontvangst van verzoek wordt beoordeeld.
Op 8 juli 2022 heb ik aangegeven dat de beoordeling van uw verzoek meer tijd in
beslag neemt, omdat uw verzoek zo ingewikkeld is, dat het niet lukt om hier
binnen vier weken op te antwoorden en ik hiervoor twee weken extra nodig zou
hebben. De uiterlijke beslisdatum is daarmee 25 juli 2022 geworden. In het
telefoongesprek van 8 juli 2022 gaf u aan dat gelet op de afstemming met het
vernietigingsverzoek u het begrijpt als de termijn wordt overschreden.
Verder heeft u op 23 juni 2022 per brief verzocht om over te gaan tot een
voordracht tot vernietiging van een raadsbesluit d.d. 22 juni 2022 van de
gemeente Nijmegen inzake het vaststellen van het Delegatiebesluit Wet open
overheid en van het Aanwijzingsbesluit contactpersonen Wet open overheid. Voor
het besluit en de overwegingen verwijs ik u naar het Vernietigingsbesluit.
Wettelijk kader
Ik behandel uw verzoek als een verzoek op grond van de Wet open overheid
(Woo). De relevante artikelen uit de Woo kunt u vinden in bijlage 1 bij deze brief.
Inventarisatie documenten
Op basis van uw verzoek heb ik gezocht in de digitale archiefsystemen/e-mail
inboxen/WhatsApp-gesprekken van betrokken medewerkers. Daarbij heb ik
Pagina 1 van 8Directie Constitutionele
Zaken en Wetgeving
Ministerie van Binnenlandse
Zaken en Koninkrijksrelaties
gebruik gemaakt van de volgende zoektermen: contactpersoon, beslissing, Datum
beslissingsbevoegdheid en delegatiebesluit.
Kenmerk
Er zijn documenten aangetroffen 2022-0000442033
Bij deze inventarisatie is 1 document aangetroffen.
Dit document is genoemd in de inventarislijst in bijlage 2 bij deze brief.
Informatie die valt buiten de reikwijdte van uw verzoek
In het document valt bepaalde informatie buiten de reikwijdte van uw verzoek. Ik
heb deze informatie daarom uit de documenten verwijderd.
Besluit
Ik besluit het document openbaar te maken, met uitzondering van de
persoonsgegevens die daarin staan. Op de inventarislijst staat bij dit document
aangegeven dat slechts de uitzonderingsgrond uit artikel 5.1, tweede lid, aanhef
en onder e, van de Woo is toegepast.
De inventarislijst maakt integraal onderdeel uit van het besluit. Voor de
motivering van dit besluit verwijs ik naar het onderdeel "Overwegingen"
onder vijf van deze brief.
Overwegingen
Algemene overweging: openbaarheid t.a.v. een ieder
Als eerste wil ik u wijzen op het volgende.
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in het eerste artikel 1.1. van de
Woo. Dit is een belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. De Woo is
niet van toepassing op informatie die al openbaar is.
Algemene uitgangspunten bij toetsing aan de uitzonderingsgronden
De toetsing aan de uitzonderingsgronden verloopt als volgt. Eerst kijk ik of een
van de uitzonderingsgronden speelt. Dat doe ik meestal per alinea, soms per zin.
Vervolgens kijk ik wat voor soort uitzonderingsgrond het is. Als het een absolute
uitzonderingsgrond is, mag ik de informatie niet verstrekken. Als het een relatieve
uitzonderingsgrond is, moet ik een afweging maken tussen het algemene belang
van openbaarheid en het specifieke belang dat de uitzonderingsgrond beschermt.
Daarbij weegt het belang van openbaarheid zwaar. Als ik informatie weiger, moet
ik goed motiveren waarom ik dat doe. Dat geldt nog sterker als de informatie
ouder dan vijf jaar is.
Wanneer het gaat om informatie waar belangen van anderen bij betrokken zijn,
moet ik hen de mogelijkheid geven om een zienswijze in te dienen. Dit betekent
dat zij hun mening kunnen geven over of de informatie wel of niet openbaar
Pagina 2 van 8Directie Constitutionele
Zaken en Wetgeving
Ministerie van Binnenlandse
Zaken en Koninkrijksrelaties
gemaakt moet worden. Het is uiteindelijk aan mij om te beslissen of ik de Datum
informatie openbaar maak.
Kenmerk
In de inventarislijst en op de documenten heb ik opgenomen welke 2022-0000442033
uitzonderingsgronden van toepassing zijn.
De eerbiediging van de persoonlijke levenssfeer
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. Het gaat om
persoonsgegevens die (indirect) te herleiden zijn tot een persoon zoals namen, e-
mailadressen, telefoonnummers en functienamen. Bij (bepaalde passages uit) een
document/bepaalde documenten is dit het geval. Ik vind het in dit geval
belangrijk dat de identiteit van betrokkene niet bekend wordt omdat dit zijn of
haar privacy kan schenden. Dat vind ik niet wenselijk. Daarom maak ik deze
persoonsgegevens niet openbaar.
In het document staan (ook) persoonsgegevens van ambtenaren. Het gaat om
gegevens die herleidbaar zijn tot een persoon, zoals onder meer namen, e-
mailadressen, functienamen en telefoonnummers. In het kader van goed
werkgeverschap vind ik dat het belang van privacy zwaarder moet wegen dan het
belang van openbaarheid. Dit ter bescherming van de privacy van de betrokken
ambtenaren. Daarbij weegt mee dat het hier niet gaat om het opgeven van een
naam aan een individuele burger die met een ambtenaar in contact treedt, maar
om, openbaarmaking op grond van de Woo.
Wijze van openbaarmaking en publicatie
De documenten die (gedeeltelijk) openbaar worden, worden samen met deze brief
digitaal aan u toegezonden.
Dit besluit en het document die voor iedereen (gedeeltelijk) openbaar wordt,
worden op www.rijksoverheid.n1 gepubliceerd.
Hoogachtend,
De minister van Binnenlandse Zaken en Koninkrijksrelaties,
namens deze,
Secretaris-generaal
Belanghebbenden kunnen binnen zes weken na bekendmaking van dit besluit daartegen per
brief bezwaar maken bij de minister van Binnenlandse Zaken en Koninkrijksrelaties, Directie
Pagina 3 van 8Directie Constitutionele
Zaken en Wetgeving
Ministerie van Binnenlandse
Zaken en Koninkrijksrelaties
Constitutionele Zaken en Wetgeving, Postbus 20011, 2500 EA Den Haag. Het bezwaarschrift Datum
moet zijn ondertekend, voorzien zijn van een datum alsmede de naam en het adres van de
indiener en dient vergezeld te gaan van de gronden waarop het bezwaar berust en, zo Kenmerk
mogelijk, een afschrift van het besluit waartegen het bezwaar is gericht 2022-0000442033
Pagina 4 van 8Directie Constitutionele
Zaken en Wetgeving
Ministerie van Binnenlandse
Zaken en Koninkrijksrelaties
Datum
Bijlage 1 â€” Relevante artikelen uit de Woo
Kenmerk
2022-0000442033
Artikel 1.1
Eenieder heeft recht op toegang tot publieke informatie zonder daartoe een
belang te hoeven stellen, behoudens bij deze wet gestelde beperkingen.
Artikel 2.1
In deze wet en de daarop berustende bepalingen wordt verstaan onder:
document: een door een orgaan, persoon of college als bedoeld in artikel 2.2,
eerste lid, opgemaakt of ontvangen schriftelijk stuk of ander geheel van
vastgelegde gegevens dat naar zijn aard verband houdt met de publieke taak van
dat orgaan, die persoon of dat college;
milieu-informatie: hetgeen daaronder wordt verstaan in artikel 19.1a van de Wet
milieubeheer;
Onze Minister: Onze Minister van Binnenlandse Zaken en Koninkrijksrelaties;
publieke informatie: informatie neergelegd in documenten die berusten bij een
orgaan, persoon of college als bedoeld in artikel 2.2, eerste lid, of informatie die
krachtens artikel 2.3 door een bestuursorgaan kan worden gevorderd.
Artikel 2.5
Bij de toepassing van deze wet wordt uitgegaan van het algemeen belang van
openbaarheid van publieke informatie voor de demoCratische samenleving.
Artikel 4.1
1. Eenieder kan een verzoek om publieke informatie richten tot een
bestuursorgaan of een onder verantwoordelijkheid van een bestuursorgaan
werkzame instelling, dienst of bedrijf. In het laatste geval beslist het
verantwoordelijke bestuursorgaan op het verzoek.
2. Een verzoek kan mondeling of schriftelijk worden ingediend en kan elektronisch
worden verzonden op de door het bestuursorgaan aangegeven wijze.
3. De verzoeker behoeft bij zijn verzoek geen belang te stellen.
4. De verzoeker vermeldt bij zijn verzoek de aangelegenheid of het daarop
betrekking hebbende document, waarover hij informatie wenst te ontvangen.
5. Indien een verzoek te algemeen geformuleerd is, verzoekt het bestuursorgaan
binnen twee weken na ontvangst van het verzoek de verzoeker om het verzoek te
preciseren en is het de verzoeker daarbij behulpzaam.
6. Het bestuursorgaan kan besluiten een verzoek niet te behandelen, indien de
verzoeker niet meewerkt aan een verzoek tot precisering als bedoeld het vijfde
lid. In afwijking van artikel 4:5, vierde lid, van de Algemene wet bestuursrecht
wordt het besluit om het verzoek niet te behandelen aan de verzoeker
bekendgemaakt binnen twee weken nadat het verzoek is gepreciseerd of nadat de
daarvoor gestelde termijn ongebruikt is verstreken.
7. Een verzoek om informatie wordt ingewilligd met inachtneming van het
bepaalde in hoofdstuk 5.
Pagina 5 van 8Directie Constitutionele
Zaken en Wetgeving
Ministerie van Binnenlandse
Zaken en Koninkrijksrelaties
Artikel 4.2a Datum
Indien een voldoende gespecificeerd verzoek zodanig omvangrijk is dat niet
binnen de termijn van artikel 4.4, eerste lid, kan worden beslist, treedt het
Kenmerk
bestuursorgaan voor het einde van die termijn in overleg met de verzoeker over 2022-0000442033
de prioritering van de afhandeling van het verzoek. Het bestuursorgaan verstrekt
de gevraagde documenten zo veel mogelijk in de door de verzoeker gewenste
volgorde.
Artikel 5.1
1. Het openbaar maken van informatie ingevolge deze wet blijft achterwege voor
zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf 3.1 onderscheidenlijk
paragraaf 3.2 van de Uitvoeringswet Algemene verordening
gegevensbescherming, tenzij de betrokkene uitdrukkelijk toestemming heeft
gegeven voor de openbaarmaking van deze persoonsgegevens of deze
persoonsgegevens kennelijk door de betrokkene openbaar zijn gemaakt;
e. nummers betreft die dienen ter identificatie van personen die bij wet of
algemene maatregel van bestuur zijn voorgeschreven als bedoeld in artikel 46
van de Uitvoeringswet Algemene verordening gegevensbescherming, tenzij de
verstrekking kennelijk geen inbreuk op de levenssfeer maakt.
2. Het openbaar maken van informatie blijft eveneens achterwege voor zover het
belang daarvan niet opweegt tegen de volgende belangen:
a. de betrekkingen van Nederland met andere landen en staten en met
internationale organisaties;
b. de economische of financiÃ«le belangen van de Staat, andere publiekrechtelijke
lichamen of bestuursorganen, in geval van milieu-informatie slechts voor zover de
informatie betrekking heeft op handelingen met een vertrouwelijk karakter;
c. de opsporing en vervolging van strafbare feiten;
d. de inspectie, controle en toezicht door bestuursorganen;
e. de eerbiediging van de persoonlijke levenssfeer;
f. de bescherming van andere dan in het eerste lid, onderdeel c, genoemde
concurrentiegevoelige bedrijfs- en fabricagegegevens;
g. de bescherming van het milieu waarop deze informatie betrekking heeft;
h. de beveiliging van personen en bedrijven en het voorkomen van sabotage;
i. het goed functioneren van de Staat, andere publiekrechtelijke lichamen of
bestuursorganen.
3. Indien een verzoek tot openbaarmaking op een van de in het tweede lid
genoemde gronden wordt afgewezen, bevat het besluit hiervoor een
uitdrukkelijke motivering.
4. Openbaarmaking kan tijdelijk achterwege blijven, indien het belang van de
Pagina 6 van 8Directie Constitutionele
Zaken en Wetgeving
Ministerie van Binnenlandse
Zaken en Koninkrijksrelaties
geadresseerde van de informatie om als eerste kennis te nemen van de informatie
Datum
dit kennelijk vereist. Het bestuursorgaan doet mededeling aan de verzoeker van
de termijn waarbinnen de openbaarmaking alsnog zal geschieden.
Kenmerk
5. In uitzonderlijke gevallen kan openbaarmaking van andere informatie dan 2022-0000442033
milieu informatie voorts achterwege blijven indien openbaarmaking onevenredige
benadeling toebrengt aan een ander belang dan genoemd in het eerste of tweede
lid en het algemeen belang van openbaarheid niet tegen deze benadeling
opweegt. Het bestuursorgaan baseert een beslissing tot achterwege laten van de
openbaarmaking van enige informatie op deze grond ten aanzien van dezelfde
informatie niet tevens op een van de in het eerste of tweede lid genoemde
gronden.
6. Het openbaar maken van informatie blijft in afwijking van het eerste lid,
onderdeel c, in geval van milieu-informatie eveneens achterwege voor zover
daardoor het in het eerste lid, onderdeel c, genoemde belang ernstig geschaad
wordt en het algemeen belang van openbaarheid van informatie niet opweegt
tegen deze schade.
7. Het eerste en tweede lid zijn niet van toepassing op milieu-informatie die
betrekking heeft op emissies in het milieu.
Pagina 7 van 8Directie Constitutionele
Zaken en Wetgeving
Ministerie van Binnenlandse
Zaken en Koninkrijksrelaties
Datum
Kenmerk
Bijlage 2 - Inventarislijst 2022-0000442033
Nr. Document Beoordeling Woo Afzender Ontvanger
1. Mail machtigingsbesluiten Deels 5.1.2.e en Intern BZK Intern BZK
P-Direct 11 maart 2022 openbaar buiten de
reikwijdte
Pagina 8 van 8