File id: 387 File title: Wob-verzoek+over+aandelenverkoop+Vitesse.pdf.
> Retouradres Postbus 20201 2500 EE Den Haag
Directie Juridische Zaken
Korte Voorhout 7
2511 CW Den Haag
Postbus 20201
2500 EE Den Haag
www.rijksoverheid.nl
Inlichtingen
wooverzoekendjz@minfin.nl
www.minfin.nl
Ons kenmerk
2022-0000125284
Uw brief (kenmerk)
3243369.1/2022057
Datum 13 mei 2022
Betreft Besluit op uw Wob-verzoek inzake aandelenverkoop
Vitesse
Geachte,
In uw brief van 4 april 2022 heeft u met een beroep op de Wet openbaarheid van
bestuur (hierna: Wob) een verzoek om openbaarmaking van informatie
ingediend. U verzoekt, kort samengevat om alle documenten aangaande het
(beoogde) vertrek van de heer Oyf en de verkoop van de aandelen in
Performance Management Holding B.V. en/of Vitesse B.V.
De ontvangst van uw verzoek heb ik schriftelijk bevestigd bij brief van 4 april
2022, met kenmerk 2022-0000136765. In deze brief is de beslistermijn met twee
weken verdaagd.
Besluit
Uw verzoek heeft betrekking op informatie die niet aanwezig is. Derhalve wijs ik
uw verzoek om informatie af. Hierbij merk ik het volgende op.
Wettelijk kader
Vanaf 1 mei 2022 is de Wob vervangen door de Wet open overheid (hierna:
Woo). Ik heb uw verzoek daarom als Woo-verzoek in behandeling genomen.
Motivering
Op grond van de artikelen 2.1 en 4.1 van de Woo, kan een ieder een verzoek om
informatie neergelegd in documenten over een bestuurlijke aangelegenheid
richten tot een bestuursorgaan. Zie voor de relevante passages van de Woo
bijlage A. De verplichting tot openbaarmaking van documenten geldt uiteraard
niet indien bij het bestuursorgaan geen stukken aanwezig zijn die de gevraagde
informatie bevatten.
Uw verzoek is uitgezet bij de afdeling Financiële Markten van de Generale
Thesaurie. De betrokken beleidsmedewerkers hebben verscheidene zoekslagen
verricht en hun mailboxen geraadpleegd. De door u verzochte informatie is echter
niet aangetroffen. Hierbij wordt opgemerkt dat de heer Oyf niet gesanctioneerd is
en mijn ministerie geen enkele betrokkenheid heeft bij de verkoop van de
aandelen in Performance Management Holding B.V. en/of Vitesse B.V.
Pagina 1 van 3De door u gevraagde informatie is niet aanwezig, wat maakt dat uw verzoek om
Directie Juridische Zaken
informatie niet voldoet aan de artikelen 2.1 en 4.1 van de Woo. Ik wijs uw
verzoek derhalve af. Ons kenmerk
2022-0000125284
In het vertrouwen u hiermee voldoende te hebben geïnformeerd.
Hoogachtend,
DE MINISTER VAN FINANCIEN,
namens deze,
mr. M.S. Bogtstra
de directeur Juridische Zaken
Deze brief is een besluit in de zin van de Algemene wet bestuursrecht. Op grond
van die wet kunt u tegen dit besluit binnen zes weken na de dag waarop dit
besluit is bekendgemaakt een bezwaarschrift indienen. Het bezwaarschrift moet
worden gericht aan de minister van Financiën, ter attentie van de Directie
Juridische Zaken, Postbus 20201, 2500 EE Den Haag. Het bezwaarschrift dient te
worden ondertekend en dient ten minste het volgende te bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaar zich richt;
d. een opgave van de redenen waarom u zich met het besluit niet kunt verenigen.
Pagina 2 van 3Bijlage A
Directie Juridische Zaken
Artikel 2.1
In deze wet en de daarop berustende bepalingen wordt verstaan onder: Ons kenmerk
document: een door een orgaan, persoon of college als bedoeld in artikel 2.2, 2022-0000125284
eerste lid, opgemaakt of ontvangen schriftelijk stuk of ander geheel van
vastgelegde gegevens dat naar zijn aard verband houdt met de publieke taak van
dat orgaan, die persoon of dat college; milieu-informatie: hetgeen daaronder
wordt verstaan in artikel 19.1a van de Wet milieubeheer;
Onze Minister: Onze Minister van Binnenlandse Zaken en Koninkrijksrelaties;
publieke informatie: informatie neergelegd in documenten die berusten bij een
orgaan, persoon of college als bedoeld in artikel 2.2, eerste lid, of informatie die
krachtens artikel 2.3 door een bestuursorgaan kan worden gevorderd.
Artikel 4.1
1. Eenieder kan een verzoek om publieke informatie richten tot een
bestuursorgaan of een onder verantwoordelijkheid van een bestuursorgaan
werkzame instelling, dienst of bedrijf. In het laatste geval beslist het
verantwoordelijke bestuursorgaan op het verzoek.
2. Een verzoek kan mondeling of schriftelijk worden ingediend en kan
elektronisch worden verzonden op de door het bestuursorgaan aangegeven wijze.
3. De verzoeker behoeft bij zijn verzoek geen belang te stellen.
4. De verzoeker vermeldt bij zijn verzoek de aangelegenheid of het daarop
betrekking hebbende document, waarover hij informatie wenst te ontvangen.
5. Indien een verzoek te algemeen geformuleerd is, verzoekt het bestuursorgaan
binnen twee weken na ontvangst van het verzoek de verzoeker om het verzoek te
preciseren en is het de verzoeker daarbij behulpzaam.
6. Het bestuursorgaan kan besluiten een verzoek niet te behandelen, indien de
verzoeker niet meewerkt aan een verzoek tot precisering als bedoeld het vijfde
lid. In afwijking van artikel 4:5, vierde lid, van de Algemene wet bestuursrecht
wordt het besluit om het verzoek niet te behandelen aan de verzoeker
bekendgemaakt binnen twee weken nadat het verzoek is gepreciseerd of nadat
de daarvoor gestelde termijn ongebruikt is verstreken.
7. Een verzoek om informatie wordt ingewilligd met inachtneming van het
bepaalde in hoofdstuk 5.
Pagina 3 van 3