File id: 471 File title: Woo-besluit_registratie_van_landbouwpercelen.pdf.
> Retouradres Postbus 40219 8004 DE Zwolle
Rijksdienst voor
Ondernemend Nederland
Vergunningen en handhaving
Mandemaat 3, Assen
Postbus 40219
8004 DE Zwolle
www.rvo.nl
Contactpersoon
Woo medewerker
T 0880 42 4242
woo-unit@rvo.nl
Onze referentie
D atum 19 juli 2022
Wob/2021/243
B etreft Beslissing op gegevensverzoek Wob/2021/243
Uw referentie
A218922.001/MKR
Bijlagen
2
Geachte ,
Op 29 september 2021 heb ik uw brief van 23 september 2021 ontvangen waarin
u verzoekt om openbaarmaking van informatie.
Uw verzoek
U vraagt om openbaarmaking van informatie over alle (grond)registratie van de
landbouwpercelen, kadastraal bekend gemeente Weert, sectie C, nummer 2036
en Weert, sectie Z, nummers 671 en 672, zulks over de periode 2015 t/m 2021.
U vraagt specifiek om de volgende informatie:
a. Wie heeft de percelen geclaimd
b. Welke subsidies zijn op deze percelen aangevraagd en toegekend
c. Welke gewassen zijn er geregistreerd
d. Welke gebruikstitel is er geregistreerd
Procedure
Op 21 december 2021 heeft u telefonisch contact gehad met een medewerker van
de Rijksdienst voor Ondernemend Nederland (hierna: RVO) waarin u om de stand
van zaken heeft verzocht. Hierbij is aangegeven dat er een zienswijzeprocedure
loopt. Op 14 juni 2022 heeft u telefonisch contact gehad met een medewerker van
RVO met de vraag of u uw gegevensverzoek wil handhaven. Op 21 juni 2022 heeft
u per mail aangegeven dat u graag een besluit wil op uw gegevensverzoek.
Helaas is het niet gelukt binnen de wettelijke termijn op uw verzoek te beslissen.
Daarvoor bied ik u mijn excuses aan.
Wettelijk kader
Aangezien per 1 mei 2022 de Wet open overheid (Woo) in werking is getreden zal
het door u ingediende verzoek op basis van Wet openbaar bestuur (Wob)
behandeld worden volgens de Woo. Net als in de Wob staan in de Woo regels over
het openbaar maken van overheidsinformatie. Voor de relevante artikelen uit de
Woo verwijs ik u naar bijlage 1.
Pagina 1 van 7Rijksdienst voor
Aangetroffen documenten Ondernemend Nederland
Naar aanleiding van uw verzoek heb ik informatie laten zoeken die op uw verzoek Vergunningen en handhaving
betrekking hebben. De door u gevraagde informatie is door de gebruiker van het
betreffende perceel verstrekt aan RVO. Vervolgens is deze informatie vastgelegd Datum
in een databestand van RVO. Naar aanleiding van uw verzoek heb ik deze 19 juli 2022
informatie uit dat bestand gehaald, en weergegeven in een document. Dit Onze referentie
document betreft bijlage 2, een overzicht van de door u genoemde percelen. Wob/2021/243
Besluit
Ik heb besloten de informatie die u vraagt gedeeltelijk openbaar te maken, met
uitzondering van de persoonsgegevens en het relatienummer (BRS-nummer).
Waarom ik deze informatie niet openbaar maak, leest u verderop in deze brief.
Zienswijze derde belanghebbende
Uw verzoek gaat over informatie van een derde. Deze is belanghebbende bij mijn
beslissing op uw verzoek. Daarom heb ik deze derde belanghebbende van uw
verzoek op de hoogte gebracht. Ook heb ik deze de mogelijkheid geboden een
reactie te geven op uw verzoek. De derde belanghebbende heeft van die
mogelijkheid gebruik gemaakt. Deze vindt dat de informatie die u vraagt niet
openbaar moet worden.
De derde belanghebbende is van mening dat er geen gerechtvaardigd belang
aanwezig is bij de verzoeker. Tevens stelt de derde belanghebbende dat RVO geen
redelijke gemotiveerde belangenafweging kan maken die wel tot publicatie zou
dienen te leiden, aangezien het niet om milieu-informatie gaat. Daarnaast heeft
de derde belanghebbende aangegeven dat hij niet wil dat zijn individuele
gegevens openbaar worden gemaakt.
De reactie van de derde belanghebbende heb ik meegenomen in de beoordeling
van uw verzoek.
Beoordeling van uw verzoek
Uw verzoek gaat over publieke informatie die in één of meer documenten staat.
Daarom is de Wet open overheid (Woo) van toepassing. Het uitgangspunt van
deze wet is dat informatie in principe openbaar is voor iedereen. Alleen als er een
uitzonderingsgrond aanwezig is, kan of mag informatie niet openbaar worden
gemaakt. Deze uitzonderingsgronden staan in artikel 5.1 van de Woo. Ik heb
onderzocht of deze uitzonderingsgronden van toepassing zijn op informatie die u
vraagt. Mijn conclusie is dat dit gedeeltelijk het geval is.
Op het gevraagde document heb ik opgenomen welke uitzonderingsgrond van
toepassing is.
De eerbiediging van de persoonlijke levenssfeer
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. Het gaat om
persoonsgegevens die (indirect) te herleiden zijn tot een persoon zoals namen,
e-mailadressen, telefoonnummers en functienamen. Bij (bepaalde passages uit)
het document is dit het geval. Ik vind het in dit geval belangrijk dat de identiteit
van betrokkene niet bekend wordt omdat dit zijn of haar privacy kan schenden.
Dat vind ik niet wenselijk.
Daarom maak ik deze persoonsgegevens niet openbaar.
Pagina 2 van 7Rijksdienst voor
Ondernemend Nederland
Andere dan vertrouwelijk aan de overheid verstrekte
Vergunningen en handhaving
concurrentiegevoelige bedrijfs- en fabricagegegevens
Op grond van artikel 5.1, tweede lid, aanhef en onder f, van de Woo kan ik geen
Datum
informatie openbaar maken wanneer dit de bescherming van concurrentie-
19 juli 2022
gevoelige gegevens schaadt en dit belang zwaarder weegt dan het belang van
Onze referentie
openbaarheid. Deze uitzonderingsgrond beschermt concurrentiegevoelige Wob/2021/243
bedrijfsgegevens die niet vertrouwelijk aan de overheid zijn verstrekt. Dit is dus
anders dan artikel 5.1, eerste lid, aanhef en onder c, van de Woo, dat
vertrouwelijk verstrekte informatie beschermt. Ik moet afwegen of het belang van
openbaarmaking opweegt tegen het belang om de bedrijfsgegevens te
beschermen.
In het gevraagde document staat een relatienummer (BRS-nummer). Met een
relatienummer kan informatie worden opgevraagd bij RVO. Dit kan mogelijk
resulteren in oneigenlijk gebruik van dit gegeven en daarmee onevenredig nadeel
voor belanghebbende.
Ik ben van mening dat het belang van het voorkomen van onevenredige
benadeling in dit geval zwaarder moet wegen dan het belang van openbaarheid
van deze gegevens. Ik heb om die reden het relatienummer verwijderd uit het
document.
Milieu-informatie
Gewaspercelen zijn milieugegevens (geen emissiegegevens) volgens het oordeel
van de Afdeling Bestuursrechtspraak van de Raad van State.
Afdeling Bestuursrechtspraak van de Raad v State van 30 juni 2010,
ECLI:NL:RVS:2010:BM9643 (AB 2010/254)
“(…)Landbouwtellinggegevens bevatten, naast de onder 2.4.1 genoemde
gegevens, tevens gegevens over gewassen, cultuurgronden, grasland en de
bedrijfsoppervlakte. Ook die gegevens bevatten informatie over factoren die
elementen van het milieu aantasten of waarschijnlijk aantasten, onderscheidenlijk
informatie over activiteiten die op dergelijke factoren een uitwerking hebben of
kunnen hebben en dienen daarom te worden aangemerkt als milieu-informatie.
Immers, met het telen van gewassen en het onderhouden van grasland en
cultuurgronden zullen activiteiten zijn gemoeid die uitwerking kunnen hebben op
factoren die elementen van het milieu aantasten, zoals het bemesten van
gronden.(…)”.
Volgens artikel 5.1, zesde lid, van de Woo, blijft in afwijking van artikel 5.1,
tweede lid, aanhef en onder c, van de Wob het verstrekken van milieu-informatie
uitsluitend achterwege voorzover het belang van openbaarmaking niet opweegt
tegen het daar genoemde belang.
Ik ben van mening dat de gegevens in de documenten van algemene aard zijn en
geen specifieke gegevens bevatten die inzicht geven in de omzet, financiële
stromen of het productieproces van de betreffende onderneming. Ik heb daarom
besloten dat de gevraagde informatie over de percelen uitgesteld openbaar te
maken.
Met betrekking tot uw verzoek om informatie over de subsidies die op deze
percelen aangevraagd en toegekend, merk ik nog op dat subsidies op
Pagina 3 van 7bedrijfsniveau worden aangevraagd en niet per perceel. Ik kan daarom deze Rijksdienst voor
informatie niet leveren. Ondernemend Nederland
Vergunningen en handhaving
In bijlage 1 vindt u een opsomming van de artikelen uit de Woo die voor mijn
besluit van belang zijn. Datum
19 juli 2022
Wijze van openbaarmaking Onze referentie
Ik ben voornemens de informatie over twee tot drie weken aan u toe te sturen. Wob/2021/243
Ook laat ik deze informatie en een geanonimiseerde kopie van dit besluit dan
publiceren op www.rijksoverheid.nl. Dit is omdat de informatie voor iedereen
openbaar is, en niet alleen voor u.
De derde belanghebbende heeft de komende twee weken de mogelijkheid om
openbaarmaking van de informatie tegen te houden. Dit kan door bezwaar te
maken en de rechter te vragen om een voorlopige voorziening. Verderop in deze
brief staat hoe de derde belanghebbende dit kan doen.
Maakt de derde belanghebbende van deze mogelijkheid gebruik? Dan maak ik de
informatie pas openbaar nadat de rechter de zaak heeft beoordeeld, of nadat op
het bezwaar is beslist. Maakt de derde belanghebbende geen bezwaar en vraagt
die niet om een voorlopige voorziening? Dan stuur ik u de informatie over twee tot
drie weken toe. Ook wordt de informatie dan op www.rijksoverheid.nl
gepubliceerd.
Kopie aan derde belanghebbende
De derde belanghebbende stuur ik een geanonimiseerde kopie van deze brief.
Niet eens met mijn besluit?
Zowel de verzoeker als een derde belanghebbende kan binnen zes weken na de
datum bovenaan deze brief bezwaar maken. Ga naar www.rvo.nl/bezwaar om uw
bezwaar digitaal te versturen. Kies voor eBezwaar.
Wilt u liever schriftelijk bezwaar maken? Stuur uw bezwaarschrift dan naar
Rijksdienst voor Ondernemend Nederland, afdeling Juridische Zaken, Postbus
40219, 8004 DE Zwolle. Noem hierin de referentie en de datum van de brief
waartegen u bezwaar maakt.
Bent u derde belanghebbende en wilt u voorkomen dat de informatie over twee
weken openbaar wordt? Dan moet u binnen twee weken na de datum van deze
brief twee zaken regelen.
1. U maakt bezwaar bij RVO. Hoe u dat doet leest u hierboven.
2. U vraagt de rechter om mijn besluit te schorsen. U doet dit door een
voorlopige voorziening aan te vragen bij Rechtbank Limburg. Dit kan
online of per brief. Meer informatie over het vragen van een voorlopige
voorziening vindt u op www.rechtspraak > Naar de rechter > U wilt
opkomen tegen een overheidsbesluit.
Meer informatie
Heeft u vragen, kijk dan op www.rvo.nl. Of neem telefonisch contact met ons op:
088 042 42 42 (lokaal tarief). Uw aanvraag is bij ons bekend onder
referentienummer Wob/2021/243. Gebruik dit nummer als u contact met ons
heeft. U kunt vragen naar de afdeling Vergunningen en Handhaving.
Pagina 4 van 7Met vriendelijke groet, Rijksdienst voor
Ondernemend Nederland
Vergunningen en handhaving
De Minister van Landbouw, Natuur en Voedselkwaliteit,
namens deze: Datum
19 juli 2022
Onze referentie
Wob/2021/243
Teammanager Vergunningen en handhaving
Rijksdienst voor Ondernemend Nederland
Bijlagen:
- Bijlage 1: Relevante artikelen uit de Woo
- Bijlage 2: Aangetroffen document (overzicht)
Pagina 5 van 7Rijksdienst voor
Ondernemend Nederland
Relevante artikelen uit de Woo
Vergunningen en handhaving
Datum
19 juli 2022
Onze referentie
Bijlage nummer 1 Wob/2021/243
Horend bij Verzoek openbaarmaking gegevens
Datum 19 juli 2022
Onze referentie Woo/2021/243
Contactpersoon
Artikel 1.1 Recht op toegang
Eenieder heeft recht op toegang tot publieke informatie zonder daartoe een
belang te hoeven stellen, behoudens bij deze wet gestelde beperkingen.
Artikel 2.5 Belang openbaarheid
Bij de toepassing van deze wet wordt uitgegaan van het algemeen belang van
openbaarheid van publieke informatie voor de democratische samenleving.
Artikel 4.1 Verzoek
1. Eenieder kan een verzoek om publieke informatie richten tot een
bestuursorgaan of een onder verantwoordelijkheid van een bestuursorgaan
werkzame instelling, dienst of bedrijf. In het laatste geval beslist het
verantwoordelijke bestuursorgaan op het verzoek.
2. Een verzoek kan mondeling of schriftelijk worden ingediend en kan elektronisch
worden verzonden op de door het bestuursorgaan aangegeven wijze.
3. De verzoeker behoeft bij zijn verzoek geen belang te stellen.
4. De verzoeker vermeldt bij zijn verzoek de aangelegenheid of het daarop
betrekking hebbende document, waarover hij informatie wenst te ontvangen.
7. Een verzoek om informatie wordt ingewilligd met inachtneming van het
bepaalde in hoofdstuk 5.
Artikel 5.1 Uitzonderingen
1. Het openbaar maken van informatie ingevolge deze wet blijft achterwege voor
zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf 3.1 onderscheidenlijk
paragraaf 3.2 van de Uitvoeringswet Algemene verordening
gegevensbescherming, tenzij de betrokkene uitdrukkelijk toestemming heeft
gegeven voor de openbaarmaking van deze persoonsgegevens of deze
persoonsgegevens kennelijk door de betrokkene openbaar zijn gemaakt;
e. nummers betreft die dienen ter identificatie van personen die bij wet of
algemene maatregel van bestuur zijn voorgeschreven als bedoeld in artikel 46 van
de Uitvoeringswet Algemene verordening gegevensbescherming, tenzij de
verstrekking kennelijk geen inbreuk op de levenssfeer maakt.
Pagina 6 van 72. Het openbaar maken van informatie blijft eveneens achterwege voor zover het Rijksdienst voor
Ondernemend Nederland
belang daarvan niet opweegt tegen de volgende belangen:
Vergunningen en handhaving
a. de betrekkingen van Nederland met andere landen en staten en met
internationale organisaties;
Datum
b. de economische of financiële belangen van de Staat, andere publiekrechtelijke
19 juli 2022
lichamen of bestuursorganen, in geval van milieu-informatie slechts voor zover de
Onze referentie
informatie betrekking heeft op handelingen met een vertrouwelijk karakter; Wob/2021/243
c. de opsporing en vervolging van strafbare feiten;
d. de inspectie, controle en toezicht door bestuursorganen;
e. de eerbiediging van de persoonlijke levenssfeer;
f. de bescherming van andere dan in het eerste lid, onderdeel c,
genoemde concurrentiegevoelige bedrijfs- en fabricagegegevens;
g. de bescherming van het milieu waarop deze informatie betrekking heeft;
h. de beveiliging van personen en bedrijven en het voorkomen van sabotage;
i. het goed functioneren van de Staat, andere publiekrechtelijke lichamen of
bestuursorganen.
3. Indien een verzoek tot openbaarmaking op een van de in het tweede lid
genoemde gronden wordt afgewezen, bevat het besluit hiervoor een uitdrukkelijke
motivering.
4. Openbaarmaking kan tijdelijk achterwege blijven, indien het belang van de
geadresseerde van de informatie om als eerste kennis te nemen van de informatie
dit kennelijk vereist. Het bestuursorgaan doet mededeling aan de verzoeker van
de termijn waarbinnen de openbaarmaking alsnog zal geschieden.
5. In uitzonderlijke gevallen kan openbaarmaking van andere informatie dan
milieu-informatie voorts achterwege blijven indien openbaarmaking onevenredige
benadeling toebrengt aan een ander belang dan genoemd in het eerste of tweede
lid en het algemeen belang van openbaarheid niet tegen deze benadeling
opweegt. Het bestuursorgaan baseert een beslissing tot achterwege laten van de
openbaarmaking van enige informatie op deze grond ten aanzien van dezelfde
informatie niet tevens op een van de in het eerste of tweede lid genoemde
gronden.
6. Het openbaar maken van informatie blijft in afwijking van het eerste lid,
onderdeel c, in geval van milieu-informatie eveneens achterwege voor zover
daardoor het in het eerste lid, onderdeel c, genoemde belang ernstig geschaad
wordt en het algemeen belang van openbaarheid van informatie niet opweegt
tegen deze schade.
7. Het eerste en tweede lid zijn niet van toepassing op milieu-informatie die
betrekking heeft op emissies in het milieu
Pagina 7 van 7BRS-nummer:
5.1.2.f
Percelen op naam van:
5.1.2.e
PERCEEL Jaar BEGINGELDIGHEID GRONDBEDEKKING NAAM_GEWAS GEBRUIKSTITEL OMSCHRIJVING_gebruikstitel
WEE01C 02036G0000 2015 1-jan-15 266 Grasland, tijdelijk 13 Geliberaliseerde pacht, 6 jaar of korter
WEE01Z 00672G0000 2015 1-jan-15 266 Grasland, tijdelijk 13 Geliberaliseerde pacht, 6 jaar of korter
PERCEEL Jaar BEGINGELDIGHEID GRONDBEDEKKING NAAM_GEWAS GEBRUIKSTITEL OMSCHRIJVING_gebruikstitel
WEE01C 02036G0000 2016 1-jan-16 266 Grasland, tijdelijk 62 Eenmalige pacht
WEE01Z 00672G0000 2016 1-jan-16 266 Grasland, tijdelijk 62 Eenmalige pacht
PERCEEL Jaar BEGINGELDIGHEID GRONDBEDEKKING NAAM_GEWAS GEBRUIKSTITEL OMSCHRIJVING_gebruikstitel
WEE01C 02036G0000 2017 1-jan-17 266 Grasland, tijdelijk 62 Eenmalige pacht
WEE01Z 00672G0000 2017 1-jan-17 266 Grasland, tijdelijk 62 Eenmalige pacht
PERCEEL Jaar BEGINGELDIGHEID GRONDBEDEKKING NAAM_GEWAS GEBRUIKSTITEL OMSCHRIJVING_gebruikstitel
WEE01C 02036G0000 2018 1-jan-18 265 Grasland, blijvend 62 Eenmalige pacht
WEE01Z 00672G0000 2018 1-jan-18 265 Grasland, blijvend 62 Eenmalige pacht
PERCEEL Jaar BEGINGELDIGHEID GRONDBEDEKKING NAAM_GEWAS GEBRUIKSTITEL OMSCHRIJVING_gebruikstitel
WEE01C 02036G0000 2019 1-jan-19 265 Grasland, blijvend 62 Eenmalige pacht
WEE01Z 00672G0000 2019 1-jan-19 265 Grasland, blijvend 62 Eenmalige pacht
PERCEEL Jaar BEGINGELDIGHEID GRONDBEDEKKING NAAM_GEWAS GEBRUIKSTITEL OMSCHRIJVING_gebruikstitel
WEE01C 02036G0000 2020 1-jan-20 265 Grasland, blijvend 62 Eenmalige pacht
WEE01Z 00672G0000 2020 1-jan-20 265 Grasland, blijvend 62 Eenmalige pachtPERCEEL Jaar BEGINGELDIGHEID GRONDBEDEKKING NAAM_GEWAS GEBRUIKSTITEL OMSCHRIJVING_gebruikstitel
WEE01C 02036G0000 2021 1-jan-21 265 Grasland, blijvend 02 Reguliere pacht
WEE01Z 00672G0000 2021 1-jan-21 265 Grasland, blijvend 02 Reguliere pacht