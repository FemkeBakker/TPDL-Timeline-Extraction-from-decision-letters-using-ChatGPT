File id: 306 File title: Geanonimiseerd_besluit.pdf.
> Retouradres Postbus 20201 2500 EE Den Haag
Directie Juridische Zaken
Korte Voorhout 7
2511 CW Den Haag
Postbus 20201
2500 EE Den Haag
www.rijksoverheid.nl
Inlichtingen
wooverzoekendjz@minfin.nl
www.minfin.nl
Ons kenmerk
Per e-mail aan: 2022-0000199064
Uw brief (kenmerk)
Datum 29 augustus 2022 BM2022-019-FIN
Betreft Besluit op Woo-verzoek inzake de inrichting van het Bijlagen
secretariaat Bestuurlijke Adviesraad A. Relevante passages
Woo
Kinderopvangtoeslag (BAK)
B. Inventarislijst
C. Openbaar te maken
G eachte, documenten
In uw verzoek van 4 maart 2022, door mij ontvangen op dezelfde datum, heeft u
het ministerie van Financiën gevraagd informatie openbaar te maken over de van
de Kaderwet adviescolleges afwijkende inrichting van het secretariaat Bestuurlijke
Adviesraad Kinderopvangtoeslag (BAK).
De ontvangst van uw verzoek heb ik u schriftelijk bevestigd bij brief van 15 maart
2022, met kenmerk 2022-0000092940. In deze brief is de beslistermijn met vier
weken verdaagd.
Omdat de wettelijke beslistermijn op 1 april 2022 is verstreken en ik binnen deze
termijn geen beslissing op uw verzoek heb genomen, heeft u mij bij e-mail van
2 mei 2022 in gebreke gesteld. De ontvangst van de ingebrekestelling is bij
e-mail van 13 mei 2022 bevestigd.
De behandelend jurist heeft u regelmatig op de hoogte gehouden van de
voortgang van de behandeling van uw verzoek. Op 8 juli 2022 bent u
geïnformeerd over de stand van zaken van uw verzoek, en is met u de planning
besproken voor de behandeling van uw verzoek.
Op 8 juli 2022 heeft u bij de rechtbank beroep ingesteld tegen het niet tijdig
beslissen op uw verzoek.
Het is helaas niet gelukt om binnen de wettelijke termijn op uw Woo-verzoek te
beslissen. Hiervoor bied ik u mijn excuses aan.
Besluit
Ik besluit de door u gevraagde informatie gedeeltelijk openbaar te maken. Per
document is in bijlage B ‘Inventarislijst’ aangegeven welke uitzonderingsgronden
zijn toegepast.
U heeft uw verzoek om openbaarmaking van informatie gedaan op grond van de
Wet openbaarheid van bestuur (hierna: Wob). Vanaf 1 mei 2022 is de Wob
vervangen door de Wet open overheid (hierna: Woo). De Woo kent geen
Pagina 1 van 5overgangsrecht, dit betekent dat vanaf 1 mei de Woo geldt. U ontvangt dan ook
Directie Juridische Zaken
een besluit op grond van de Woo.
Ons kenmerk
Inventarisatie documenten 2022-0000199064
Bij de inventarisatie zijn 43 documenten aangetroffen. Deze documenten zijn
genoemd in de inventarislijst. Ik verwijs u naar de inventarislijst waarop u kunt
zien wat ik per document heb besloten en welke weigeringsgronden ik heb
toegepast.
U heeft in uw verzoek aangegeven over welke aangelegenheid u informatie wilt
ontvangen. Een aantal documenten gaat gedeeltelijk of in het geheel niet over de
door u aangegeven aangelegenheid en staan op de inventarislijst als zodanig
aangemerkt. Deze informatie valt daarom buiten de reikwijdte van uw verzoek en
heb ik daarom uit de documenten verwijderd.
Daarnaast bevat een aantal documenten passages die dubbel zijn. Deze passages
worden eenmalig verstrekt, voor het overige zijn deze passages onleesbaar
gemaakt onder vermelding van ‘dubbel’.
Wanneer pagina’s geheel buiten het verzoek vallen of dubbel zijn, worden deze
geheel uit de set met documenten gehaald.
De inventarislijst maakt integraal onderdeel uit van het besluit. Voor de
motivering van dit besluit verwijs ik naar het onderdeel ‘Overwegingen’ van deze
brief.
Zienswijzen
In de e-mail van 29 juli 2022 heb ik u laten weten dat de betrokken
belanghebbenden zijn gevraagd hun mening te geven over de voorgenomen
openbaarmaking van de door u gevraagde informatie.
De meningen van de betrokken belanghebbenden heb ik in mijn
belangenafweging meegenomen. Eén derde-belanghebbende heeft aangegeven
niet in te stemmen met de (gedeeltelijke) openbaarmaking van de documenten.
Ik heb de zienswijze van de betrokken belanghebbende geheel overgenomen. Dit
licht ik nader toe onder ‘Overwegingen’.
Wettelijk kader
Ik behandel uw verzoek als een verzoek op grond van Woo. De relevante
artikelen uit de Woo kunt u vinden in bijlage A bij deze brief.
Overwegingen
Als eerste wil ik u wijzen op het volgende.
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in het eerste artikel 1.1. van de
Woo. Dit is een belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. De Woo is
niet van toepassing op informatie die al openbaar is.
Pagina 2 van 5Absolute uitzonderingsgronden
Directie Juridische Zaken
Bedrijfs- en fabricagegegevens
Op grond van artikel 5.1, eerste lid, aanhef en onder c, van de Woo mag ik geen
Ons kenmerk
informatie openbaar maken als het gaat om bedrijfs- en fabricagegegevens die in 2022-0000199064
vertrouwen aan de overheid zijn medegedeeld. De vertrouwelijkheid van de
informatie die aan de overheid is verstrekt, kan bijvoorbeeld blijken uit een
expliciete verklaring. Het is ook mogelijk dat de vertrouwelijkheid door de
verstrekker mocht worden aangenomen.
Eén derde-belanghebbende heeft aangegeven dat documenten 15, 16 en 31
bedrijfs- en fabricagegegevens bevatten die in vertrouwen aan de overheid zijn
medegedeeld. Het gaat om door de derde-belanghebbende gehanteerde
uurtarieven, en gegevens waaruit de uurtarieven kunnen worden afgeleid.
Concurrerende ondernemingen kunnen met de informatie over de tarieven hun
gedrag en aanbiedingen afstemmen op de tarieven van de derde-
belanghebbende. Voorts biedt de derde-belanghebbende zijn diensten in
concurrentie met anderen op de markt aan. De derde-belanghebbende mocht het
contact met mijn ministerie dan ook redelijkerwijs als vertrouwelijk beschouwen.
Ik volg de derde-belanghebbende in zijn zienswijze. Ik maak de informatie niet
openbaar. Waar van toepassing heb ik deze informatie onleesbaar gemaakt onder
vermelding van: 5.1.1.c.
Relatieve uitzonderingsgronden
De eerbiediging van de persoonlijke levenssfeer
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. Het gaat om
persoonsgegevens die (indirect) te herleiden zijn tot een persoon zoals namen,
e-mailadressen, telefoonnummers en functienamen. Bij passages uit bepaalde
documenten is dit het geval. Ik vind het in dit geval belangrijk dat de identiteit
van betrokkene niet bekend wordt omdat dit zijn of haar privacy kan schenden.
Dat vind ik niet wenselijk. Daarom maak ik deze persoonsgegevens niet
openbaar.
In diverse documenten staan ook persoonsgegevens van ambtenaren. Het gaat
om gegevens die herleidbaar zijn tot een persoon, zoals onder meer namen,
e-mailadressen, functienamen en telefoonnummers. In het kader van goed
werkgeverschap vind ik dat het belang van privacy zwaarder moet wegen dan het
belang van openbaarheid. Dit ter bescherming van de privacy van de betrokken
ambtenaren. Daarbij weegt mee dat het hier niet gaat om het opgeven van een
naam aan een individuele burger die met een ambtenaar in contact treedt, maar
om openbaarmaking op grond van de Woo. Ook deze persoonsgegevens maak ik
niet openbaar.
Waar van toepassing heb ik deze informatie onleesbaar gemaakt onder
vermelding van: 5.1.2.e.
Het voorkomen van onevenredige benadeling
Op grond van artikel 5.1, vijfde lid, van de Woo mag ik in uitzonderlijke gevallen
geen informatie openbaar maken als dit iemand onevenredige benadeling
toebrengt en de voorkoming daarvan zwaarder weegt dan het belang van
openbaarheid.
Pagina 3 van 5Bij bepaalde passages uit de documenten 18 en 24 is dit het geval. De
Directie Juridische Zaken
documenten bevatten een link naar een website die gebruikt werd voor het
opstellen van aanbestedingsformulieren. Openbaarmaking van deze informatie
Ons kenmerk
benadeelt de website-host onevenredig omdat het openbaar maken ervan kan 2022-0000199064
leiden tot oneigenlijk gebruik van de website. Ik vind dat het belang om hier geen
zicht op te bieden zwaarder wegen dan het belang van openbaarheid. Het belang
van openbaarmaking daarentegen, weeg ik hier gering. Ik maak deze informatie
daarom niet openbaar. Waar van toepassing heb ik deze informatie onleesbaar
gemaakt onder vermelding van: 5.1.5.
Wijze van openbaarmaking en publicatie
De documenten die (gedeeltelijk) openbaar worden, worden samen met deze
brief digitaal aan u toegezonden.
Dit besluit en de openbaar te maken documenten worden op rijksoverheid.nl
gepubliceerd.
Een kopie van dit besluit verzend ik naar de derde-belanghebbenden.
Vragen
Als u vragen heeft over de afhandeling van uw verzoek, dan kunt u contact
opnemen met ons via bovenstaand e-mailadres. Voor meer informatie over de
Woo-procedure, kunt u kijken op rijksoverheid.nl/onderwerpen/wet-open-
overheid-woo.
Hoogachtend,
De MINISTER VAN FINANCIËN
namens deze,
b/a
mr. M.S. Bogtstra
De directeur Juridische Zaken
Bezwaarclausule
Deze brief is een besluit in de zin van de Algemene wet bestuursrecht. Op grond
van die wet kunt u tegen dit besluit binnen zes weken na de dag waarop dit
besluit is bekendgemaakt een bezwaarschrift indienen. Het bezwaarschrift moet
worden gericht aan de minister, ter attentie van de Directie Juridische Zaken,
Postbus 20201, 2500 EE Den Haag. Het bezwaarschrift dient te worden
ondertekend en dient ten minste het volgende te bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaar zich richt;
d. een opgave van de redenen waarom u zich met het besluit niet kunt
verenigen.
Pagina 4 van 5Bijlage A – Relevante artikelen uit de Woo
Directie Juridische Zaken
Artikel 1.1
Eenieder heeft recht op toegang tot publieke informatie zonder daartoe een Ons kenmerk
belang te hoeven stellen, behoudens bij deze wet gestelde beperkingen. 2022-0000199064
Artikel 5.1
1. Het openbaar maken van informatie ingevolge deze wet blijft achterwege
voor zover dit:
(…)
c. bedrijfs- en fabricagegegevens betreft die door natuurlijke personen of
rechtspersonen vertrouwelijk aan de overheid zijn meegedeeld;
(…)
2. Het openbaar maken van informatie blijft eveneens achterwege voor zover
het belang daarvan niet opweegt tegen de volgende belangen:
(…)
e. de eerbiediging van de persoonlijke levenssfeer;
(…)
3. Indien een verzoek tot openbaarmaking op een van de in het tweede lid
genoemde gronden wordt afgewezen, bevat het besluit hiervoor een
uitdrukkelijke motivering.
4. (…)
5. In uitzonderlijke gevallen kan openbaarmaking van andere informatie dan
milieu-informatie voorts achterwege blijven indien openbaarmaking
onevenredige benadeling toebrengt aan een ander belang dan genoemd in
het eerste of tweede lid en het algemeen belang van openbaarheid niet tegen
deze benadeling opweegt. Het bestuursorgaan baseert een beslissing tot
achterwege laten van de openbaarmaking van enige informatie op deze grond
ten aanzien van dezelfde informatie niet tevens op een van de in het eerste of
tweede lid genoemde gronden.
(…)
Pagina 5 van 5