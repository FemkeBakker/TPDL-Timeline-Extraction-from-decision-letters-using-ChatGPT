File id: 280 File title: deelbesluit-1-wob-toeslagenaffaire-en-bespreking-in-ministerraden.pdf.
> Retouradres Postbus 20201 2500 EE Den Haag
Directie Juridische Zaken
Korte Voorhout 7
2511 CW Den Haag
Postbus 20201
2500 EE Den Haag
www.rijksoverheid.nl
Inlichtingen
wooverzoekendjz@minfin.nl
www.minfin.nl
Ons kenmerk
2021-0000221239
Uw e-mail (kenmerk)
1 juli 2021
Datum 9 juni 2022 Bijlagen
Betreft Eerste deelbesluit op uw Woo-verzoek inz. A – Relevante gronden Woo
Toeslagenaffaire en bespreking in de ministerraden B – Transponeringstabel
2020-2021 C - Inventarislijst
D – Openbaar te maken
Geachte, documenten
In uw e-mail van 1 juli 2021, heeft u met een beroep op de Wet openbaarheid
van bestuur (hierna: Wob) verzocht om informatie over de afhandeling van de
toeslagenaffaire en besprekingen daarvan in de Ministerraad in 2020 en 2021.
U vraagt documenten die raken aan:
• De afhandeling van de toeslagenaffaire en (aanstaande) besluitvorming in
de Ministerraad en alles wat daarmee annex is (CAF11, CAF-breed,
Donner, ADR, OGS, precedentwerking, compensatievoorstellen,
onderzoek AP etc.
• Politieke sonderingen / afspraken / contracten / afstemming en
communicatie met (leden van) Tweede Kamerfracties en discussies over
(afhandeling van) de toeslagenaffaire en over art. 68 Grondwet.
Meer precies vraagt u indachtig deze twee onderwerpen om openbaarmaking van
alle documenten tussen 1 januari 2020 en heden tenminste omvattend de
volgende documenten:
1. Geannoteerde agenda’s van de Ministerraad;
2. (Voorbereidende) notities ten behoeve van besprekingen in de MR;
3. Woordvoeringslijnen t.b.v. persconferenties na afloop van de MR;
4. Spreekteksten ten behoeve van de MR;
5. Terugkoppeling uit de MR;
6. Terugkoppeling(en) n.a.v. sessie Catshuis, 22 december 2020;
7. Verslagen ministersstaven;
8. Digitale communicatie (email/sms/WhatsApp-berichten) van de minister
van Financiën en de staatssecretaris van Toeslagen en Douane in
december 2020 en januari 2021 betreffende de (totstandkoming van) de
zogeheten Catshuisregeling, de uitvoering daarvan en (politieke)
afstemming/overleg met collega-bewindslieden, Kamerleden. Ambtenaren
(vanaf directeursniveau) en politiek-assistenten/adviseurs van de minister
en de staatssecretaris;
9. Correspondentie en documenten rond de ambtelijke memo’s uit december
2020 (zie: antwoorden op feitelijke vragen 5e VGR, en antwoord op vraag
13 ‘memo opties 30.000 euro regeling’.);
Pagina 1 van 910. Documenten van/voor de Ministeriele Commissie Herstel Toeslagen,
Directie Juridische Zaken
waaronder documenten of delen daarvan die zien op politieke
afstemming/ sonderingen en overleg met (leden van) Tweede Ons kenmerk
Kamerfracties. 2021-0000221239
Tot slot vraagt u om in te gaan op de Ministerraden waarin de toeslagenaffaire is
besproken. Daarbij zijn de volgende data genoemd:
• In 2020: op 10, 24 en 31 januari, 13 maart, 8 en 20 mei, 5 en 12 juni, 10
juli, 21 en 28 augustus, 4, 18 en 25 september, 30 oktober, 6, 13 en 27
november, 4, 11 en 18 december;
• In 2021: op 8, 12, 15 en 29 januari 2021, 12 februari 2021, 5 en 19
maart 2021 en 2, 9, 16, 23 en 26 april.
U heeft uw verzoek om openbaarmaking van informatie gedaan op grond van de
Wob. Vanaf 1 mei 2022 is de Wob vervangen door de Wet open overheid (hierna:
Woo). De Woo kent geen overgangsrecht, dit betekent dat vanaf 1 mei de Woo
geldt. Dit betekent dat u een besluit ontvangt op grond van de Woo.
De ontvangst van uw verzoek heb ik u schriftelijk bevestigd bij brief van 7 juli
2021 met kenmerk 2021-0000133317. In de brief van 7 juli 2021 is de
beslistermijn met vier weken verdaagd.
Op 27 augustus 2021 heeft u met enkele medewerkers van mijn ministerie
gesproken over uw verzoek. Er is afgesproken dat de geïnventariseerde
documenten in twee deelbesluiten (gedeeltelijk) openbaar worden gemaakt. Punt
1 tot en met punt 5 en de lijst met data van de Ministerraden waarin de
Toeslagenaffaire is besproken vallen onder deelbesluit 1. Onder deelbesluit 2
vallen punten 6 tot en met 10. Het is helaas niet gelukt om tijdig op uw Woo-
verzoek te beslissen. Hiervoor bied ik u mijn verontschuldigingen aan.
Besluit
Ik besluit door u gevraagde informatie gedeeltelijk openbaar te maken. Per
document is op de inventarislijst aangegeven welke uitzonderingsgronden zijn
toegepast.
Inventarisatie documenten
Op basis van uw verzoek zijn voor dit eerste deelbesluit 137 documenten
aangetroffen. Deze documenten zijn opgenomen in een inventarislijst, zie
daarvoor bijlage C.
Een aantal documenten bevat passages die over andere onderwerpen gaan dan
de hierboven genoemde onderwerpen van uw verzoek. Deze passages vallen
inhoudelijk niet binnen de reikwijdte van uw verzoek. Om die reden heb ik de
passages onleesbaar gemaakt onder van vermelding van ‘buiten verzoek’. Dit is
eveneens in de inventarislijst aangegeven.
Daarnaast bevat een aantal documenten passages die dubbel zijn. Deze passages
worden eenmalig verstrekt, voor het overige zijn deze passages onleesbaar
gemaakt onder vermelding van ‘dubbel’.
Voor de algemene leesbaarheid van bijlage D zijn pagina’s die volledig buiten
verzoek vallen of volledig dubbel zijn, verwijderd uit bijlage D.
Pagina 2 van 9Wettelijk kader
Directie Juridische Zaken
Ik behandel uw verzoek als een verzoek op grond van de Wet open overheid
(Woo). De relevante artikelen uit de Woo kunt u vinden in bijlage A bij deze brief.
Ons kenmerk
Als eerste wil ik u wijzen op het volgende.
2021-0000221239
Motivering
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in het eerste artikel 1.1. van de
Woo. Dit is een belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. De Woo is
niet van toepassing op informatie die al openbaar is.
Wanneer het gaat om informatie waar belangen van anderen bij betrokken zijn,
moet ik hen de mogelijkheid geven om een zienswijze in te dienen. Dit betekent
dat zij hun mening kunnen geven over of de informatie wel of niet openbaar
gemaakt moet worden. Het is uiteindelijk aan mij om te beslissen of ik de
informatie openbaar maak. De betrokken derden belanghebbenden hebben
aangegeven geen bezwaar te hebben tegen gedeeltelijke openbaarmaking van de
documenten.
In bijlage C en D is verwezen naar weigeringsgronden op grond van de Wob. Dit
komt omdat de beoordeling van de documenten afgerond is voor 1 mei 2022.
Vanaf 1 mei geldt de Woo. In dit besluit heb ik daarom gemotiveerd op grond van
de Woo. Via de transponeringstabel die ik bijgevoegd als bijlage B bij dit besluit,
kunt u de Wob weigeringsgronden koppelen aan de relevante Woo
weigeringsgronden.
De economische of financiële belangen van de Staat, van andere
publiekrechtelijke lichamen of de in artikel 1a, onder c en d, bedoelde
bestuursorganen
Op grond van artikel 5.1, tweede lid, aanhef en onder b, van de Woo kan ik geen
informatie openbaar maken als dit de economische of financiële belangen van -
onder meer - de Staat beschadigt en dit belang zwaarder weegt dan het belang
van openbaarheid. Openbaarmaking van de informatie kan gevolgen hebben voor
een privaatrechtelijke verhouding met een onderneming of burger, bijvoorbeeld
bij onderhandelingen tussen de overheid en ondernemingen of burgers.
Bij diverse documenten is het economische of financiële belang van de Staat in
het geding. Het gaat hierbij om de op geld waardeerbare belangen van de staat.
In de betreffende passages worden niet-openbare begrotingscijfers van de Staat
genoemd.
- In document met id-nummer 1029667 gaat het om kosten voor
Coronamaatregelen. Deze begrote kosten zijn niet-openbaar.
- In document met id-nummer 1042076 gaat het om afspraken over
verdeling van kosten tussen het ministerie van Financiën en het
ministerie van Justitie en Veiligheid.
- In document met id-nummer 1042091 gaat het om geraamde kosten die
met de Bestuurlijke Adviesraad Kinderopvangtoeslag gemoeid zijn
(vergoeding leden, reis- en onkostenvergoeding).
- In document met id-nummer 1029508 gaat het om een inschatting van
extra uitgaven n.a.v. Coronamaatregelen.
Het openbaar maken van deze informatie geeft gedetailleerd inzicht in de
staatsuitgaven. Ik weeg dit belang zwaarder dan het belang van
openbaarmaking. Ik maak deze informatie dus niet openbaar.
Pagina 3 van 9Directie Juridische Zaken
Waar van toepassing heb ik deze informatie onleesbaar gemaakt onder
vermelding van: 10.2.b Wob. Dit kunt u lezen als artikel 5.1, tweede lid, aanhef
Ons kenmerk
en onder b Woo.
2021-0000221239
De eerbiediging van de persoonlijke levenssfeer
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. Het gaat om
persoonsgegevens die (indirect) te herleiden zijn tot een persoon zoals namen, e-
mailadressen, telefoonnummers en functienamen. Bij (bepaalde passages uit)
bepaalde documenten is dit het geval. Ik vind het in dit geval belangrijk dat de
identiteit van betrokkene niet bekend wordt omdat dit zijn of haar privacy kan
schenden. Dat vind ik niet wenselijk. Daarom maak ik deze persoonsgegevens
niet openbaar.
In diverse documenten staan ook persoonsgegevens van ambtenaren. Het gaat
om gegevens die herleidbaar zijn tot een persoon, zoals onder meer namen, e-
mailadressen, functienamen en telefoonnummers. In het kader van goed
werkgeverschap vind ik dat het belang van privacy zwaarder moet wegen dan het
belang van openbaarheid. Dit ter bescherming van de privacy van de betrokken
ambtenaar/ambtenaren. Daarbij weegt mee dat het hier niet gaat om het
opgeven van een naam aan een individuele burger die met een ambtenaar in
contact treedt, maar om, openbaarmaking op grond van de Woo.
Waar van toepassing heb ik deze informatie onleesbaar gemaakt onder
vermelding van: 10.2.e Wob. Dit kunt u lezen als artikel 5.1, tweede lid, aanhef
en onder e Woo.
Het belang van het goed functioneren van de Staat, andere publiekrechtelijke
lichamen of bestuursorganen
Op grond van artikel 5.1, tweede lid, aanhef en onder i, van de Woo kan ik geen
informatie openbaar maken wanneer dit het goed functioneren van de Staat of
andere overheden schaadt en dit belang zwaarder weegt dan het belang van
openbaarheid. In bepaalde passages uit bepaalde documenten staat informatie
die het functioneren van de Staat of andere overheden in gevaar zou kunnen
brengen. Ik vind dat dit belang zwaarder moet wegen dan het belang van
openbaarheid. Ik maak deze informatie daarom niet openbaar.
Wanneer de ministerraad een besluit neemt, geldt dat besluit vanaf dat moment
als regeringsbeleid. Het kabinet spreekt met één mond. Het openbaar maken van
de opvattingen van individuele bewindspersonen, kan de eenheid van dit beleid in
gevaar brengen. Het is belangrijk dat bewindspersonen vrij met elkaar kunnen
spreken. Met het oog op een goed bestuur is het ongewenst dat bewindspersonen
tegen elkaar uit kunnen worden gespeeld als hun afwijkende opvattingen
openbaar worden. Om deze reden wordt informatie over de opvattingen van
individuele bewindspersonen binnen het kabinet niet openbaar. Notulen van de
(Rijks)ministerraad, onderraden, ministeriële commissies en overleggen tussen
bewindspersonen worden in het geheel niet openbaar worden gemaakt met een
beroep op de eenheid van regeringsbeleid. Voor andere documenten geldt dat per
passage moet worden beoordeeld of de eenheid van regeringsbeleid in het geding
is.
Bij mijn afweging om de standpunten niet openbaar te maken heb ik, gelet op het
belang van het goed kunnen functioneren van de bewindspersonen een groter
gewicht toegekend aan het voorkomen van bovengenoemde onevenredige
Pagina 4 van 9benadeling van de bewindspersonen, dan aan het algemene belang dat is gediend
Directie Juridische Zaken
met openbaarmaking van de gevraagde informatie.
Ons kenmerk
Waar van toepassing heb ik de voornoemde informatie onleesbaar gemaakt onder
2021-0000221239
vermelding van: 10.2.g Wob. Dit kunt u lezen als artikel 5.1, tweede lid, aanhef
en onder i, Woo.
Persoonlijke beleidsopvattingen in een stuk voor intern beraad
Uitgangspunt van de Woo is dat overheidsinformatie openbaar is. Dit geldt in
principe ook voor documenten opgesteld voor intern beraad. Intern beraad is het
overleg tussen ambtenaren binnen een bestuursorgaan, of binnen een kring van
bestuursorganen die gezamenlijk verantwoordelijk zijn voor een bestuurlijke
aangelegenheid. Documenten die bestemd zijn voor intern beraad kunnen
persoonlijke beleidsopvattingen bevatten. Dat is hier ook het geval. Ten aanzien
van de openbaarmaking van deze persoonlijke beleidsopvattingen geldt het
volgende. Op grond van artikel 5.2, eerste lid, van de Woo worden persoonlijke
beleidsopvattingen in documenten die bestemd zijn voor intern beraad niet
openbaar gemaakt. Persoonlijke beleidsopvattingen zijn ambtelijke adviezen,
meningen, visies, standpunten en overwegingen ten behoeve van intern beraad.
Persoonlijke beleidsopvattingen zijn niet: feiten, prognoses, beleidsalternatieven,
de gevolgen van een bepaald beleidsalternatief of andere onderdelen met een
overwegend objectief karakter.
Het is van belang dat ambtenaren intern vrij met elkaar van gedachten moeten
kunnen wisselen over beleidskeuzes. Een zekere mate van veiligheid is nodig om
te kunnen komen tot een effectieve besluitvorming.
Passages met persoonlijke beleidsopvattingen
Op grond van artikel 5.2, tweede lid, van de Woo kan ik besluiten informatie te
geven over persoonlijke beleidsopvattingen als ik dat in het belang acht van een
goede en democratische bestuursvoering. Deze informatie wordt dan gegeven in
geanonimiseerde vorm, tenzij degenen die deze opvattingen hebben geuit of
hiermee hebben ingestemd vinden dat de informatie wel herleidbaar is tot hen. Ik
acht het in dit geval, gelet op het publieke debat over de problemen met de
kinderopvangtoeslag, in het belang van een goede en democratische
bestuursvoering om de persoonlijke beleidsopvattingen in diverse documenten
toch openbaar te maken.
Conceptdocumenten
Een aantal aangetroffen documenten betreft conceptdocumenten.
Conceptdocumenten zijn opgesteld ten behoeve van intern beraad en bevatten
persoonlijke beleidsopvattingen. Wat betreft de meeste conceptdocumenten in dit
dossier acht ik het niet in het belang van een goede en democratische
bestuursvoering deze persoonlijke beleidsopvattingen opbaar te maken, zowel in
tot op de persoon herleidbare als geanonimiseerd vorm. Daarom heb ik deze
conceptdocumenten niet openbaar gemaakt. Voor zover er ook feitelijke
informatie in het document staat, is die informatie zodanig verweven met de
persoonlijke beleidsopvattingen dat die daar niet los van kan worden gezien. Ik
heb daarom besloten dit document in het geheel te weigeren.
Dit staat in bijlage C aangegeven onder: 11.1 Wob. Dit kunt u lezen als artikel
5.2, eerste lid, Woo.
Pagina 5 van 9Wijze van openbaarmaking
Directie Juridische Zaken
De documenten stuur ik met dit besluit in kopie mee.
Ons kenmerk
De stukken worden met een geanonimiseerde versie van dit besluit voor eenieder 2021-0000221239
kenbaar gemaakt op www.rijksoverheid.nl. Een kopie van dit besluit verzend ik
naar de derde-belanghebbenden.
Vragen
Als u vragen heeft over de afhandeling van uw verzoek, dan kunt u contact
opnemen via de contactgegevens in de colofon bovenaan dit besluit. Voor meer
informatie over de Woo-procedure, kunt u kijken op
https://www.rijksoverheid.nl/onderwerpen/wet-open-overheid-woo.
Hoogachtend,
DE MINISTER VAN FINANCIEN,
namens deze,
mr. M.S. Bogtstra
De directeur Juridische Zaken
Rechtsmiddelenclausule
Deze brief is een besluit in de zin van de Algemene wet bestuursrecht. Op grond
van die wet kunt u tegen dit besluit binnen zes weken na de dag waarop dit
besluit is bekendgemaakt een bezwaarschrift indienen. Het bezwaarschrift moet
worden gericht aan de minister van Financiën, ter attentie van de Directie
Juridische Zaken, Postbus 20201, 2500 EE Den Haag. Het bezwaarschrift dient te
worden ondertekend en dient ten minste het volgende te bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaar zich richt;
d. een opgave van de redenen waarom u zich met het besluit niet kunt verenigen.
Pagina 6 van 9Bijlage A – Relevante artikelen uit de Woo
Directie Juridische Zaken
Artikel 1.1
Eenieder heeft recht op toegang tot publieke informatie zonder daartoe een Ons kenmerk
belang te hoeven stellen, behoudens bij deze wet gestelde beperkingen. 2021-0000221239
Artikel 5.1
1. Het openbaar maken van informatie ingevolge deze wet blijft achterwege voor
zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft die door natuurlijke personen of
d. rechtspersonen vertrouwelijk aan de overheid zijn meegedeeld;
e. persoonsgegevens betreft als bedoeld in paragraaf 3.1 onderscheidenlijk
paragraaf 3.2 van de Uitvoeringswet Algemene verordening
gegevensbescherming, tenzij de betrokkene uitdrukkelijk toestemming
heeft gegeven voor de openbaarmaking van deze persoonsgegevens of
deze persoonsgegevens kennelijk door de betrokkene openbaar zijn
gemaakt;
f. nummers betreft die dienen ter identificatie van personen die bij wet of
algemene maatregel van bestuur zijn voorgeschreven als bedoeld in
artikel 46 van de Uitvoeringswet Algemene verordening
gegevensbescherming, tenzij de verstrekking kennelijk geen inbreuk op
de levenssfeer maakt.
2. Het openbaar maken van informatie blijft eveneens achterwege voor zover het
belang daarvan niet opweegt tegen de volgende belangen:
a. de betrekkingen van Nederland met andere landen en staten en met
internationale organisaties;
b. de economische of financiële belangen van de Staat, andere
publiekrechtelijke
c. lichamen of bestuursorganen, in geval van milieu-informatie slechts voor
zover de informatie betrekking heeft op handelingen met een
vertrouwelijk karakter;
d. de opsporing en vervolging van strafbare feiten;
e. de inspectie, controle en toezicht door bestuursorganen;
f. de eerbiediging van de persoonlijke levenssfeer;
g. de bescherming van andere dan in het eerste lid, onderdeel c, genoemde
h. concurrentiegevoelige bedrijfs- en fabricagegegevens;
i. de bescherming van het milieu waarop deze informatie betrekking heeft;
j. de beveiliging van personen en bedrijven en het voorkomen van
sabotage;
k. het goed functioneren van de Staat, andere publiekrechtelijke lichamen of
l. bestuursorganen.
3. Indien een verzoek tot openbaarmaking op een van de in het tweede lid
genoemde gronden wordt afgewezen, bevat het besluit hiervoor een
uitdrukkelijke motivering.
4. Openbaarmaking kan tijdelijk achterwege blijven, indien het belang van de
geadresseerde van de informatie om als eerste kennis te nemen van de
informatie dit kennelijk vereist. Het bestuursorgaan doet mededeling aan de
verzoeker van de termijn waarbinnen de openbaarmaking alsnog zal geschieden.
Artikel 5.2
1. In geval van een verzoek om informatie uit documenten, opgesteld ten
behoeve van intern beraad, wordt geen informatie verstrekt over daarin
Pagina 7 van 9opgenomen persoonlijke beleidsopvattingen. Onder persoonlijke
Directie Juridische Zaken
beleidsopvattingen worden verstaan ambtelijke adviezen, visies, standpunten en
overwegingen ten behoeve van intern beraad, niet zijnde feiten, prognoses, Ons kenmerk
beleidsalternatieven, de gevolgen van een bepaald beleidsalternatief of andere 2021-0000221239
onderdelen met een overwegend objectief karakter.
2. Het bestuursorgaan kan over persoonlijke beleidsopvattingen met het oog op
een goede en democratische bestuursvoering informatie verstrekken in niet tot
personen herleidbare vorm. Indien degene die deze opvattingen heeft geuit of
zich erachter heeft gesteld, daarmee heeft ingestemd, kan de informatie in tot
personen herleidbare vorm worden verstrekt.
3. Onverminderd het eerste en tweede lid wordt uit documenten opgesteld ten
behoeve van formele bestuurlijke besluitvorming door een minister, een
commissaris van de Koning, Gedeputeerde Staten, een gedeputeerde, het college
van burgemeester en wethouders, een burgemeester en een wethouder,
informatie verstrekt over persoonlijke beleidsopvattingen in niet tot personen
herleidbare vorm, tenzij het kunnen voeren van intern beraad onevenredig wordt
geschaad.
4. In afwijking van het eerste lid wordt bij milieu-informatie het belang van de
bescherming van de persoonlijke beleidsopvattingen afgewogen tegen het belang
van openbaarmaking. Informatie over persoonlijke beleidsopvattingen kan
worden verstrekt in niet tot personen herleidbare vorm. Indien degene die deze
opvattingen heeft geuit of zich erachter heeft gesteld, daarmee heeft ingestemd,
kan de informatie in tot personen herleidbare vorm worden verstrekt.
Pagina 8 van 9Bijlage B – Transponeringstabel Wob-Woo
Directie Juridische Zaken
Ons kenmerk
2021-0000221239
Uitzonderingsgrond in de Wet Uitzonderingsgrond in de Wet open overheid
openbaarheid van bestuur (artikel/code)
(artikel/code)
1. I. Economische of financiële Economische of financiële belangen van de staat
belangen van de staat (10.2.b) (5.1.2.b)
2. Eerbiediging van de persoonlijke Eerbiediging van de persoonlijke levenssfeer
levenssfeer (10.2.e) (5.1.2.e)
3. Het voorkomen van onevenredige
bevoordeling of benadeling (10.2.g) 4. Het goed functioneren van de staat (…) of
bestuursorganen (5.1.2.i)
4. Niet verstrekken van persoonlijke 1. Is er sprake van persoonlijke
beleidsopvattingen (11.1) beleidsopvattingen in documenten opgesteld voor
formele bestuurlijke besluitvorming? Verstrekken,
tenzij het voeren van intern beraad onevenredig
wordt geschaad (5.2.3)
2. Wel verstrekken persoonlijke beleidsopvatting
in het kader van goed en democratisch bestuur
(5.2.2)
3. Niet verstrekken van persoonlijke
beleidsopvattingen (5.2.1)
5. Wel verstrekken persoonlijke Wel verstrekken persoonlijke beleidsopvatting in
beleidsopvatting in het kader van het kader van goed en democratisch bestuur
goed en democratisch bestuur (5.2.2)
(11.2)
Pagina 9 van 9