File id: 53 File title: 21.0036-wobbesluit-verklaring-geen-bezwaar-windpark-zeewolde.pdf.
Inspectie Leefomgeving en Transport
Ministerie van Infrastructuur en Waterstaat
> Retouradres Postbus 16191 2500 BO Den Haag
Juridische Zaken
Rijnstraat 8
Den Haag
Postbus 16191
2500 BO Oen Haag
T 070 - 456 1866
F 070 - 456 2799
www.ilent.nl
wob-verzoeken@ilent.nl
t 1JAN 2022 Contactpersoon
Datum
Betreft besluit op Web-verzoek
Ons kenmerk
0-8-21-0036.001
Geachte
Uw kenmerk
In uw e-mailbericht van 1 juli 2021, heeft u met een beroep op de Wet
openbaarheid van bestuur (hierna: Wob), bij de Inspectie Leefomgeving en Bij beantwoording
Transport (hierna: de ILT) verzocht om informatie neergelegd in documenten die Graag bovengenoemd
verband houden met de verklaring van geen bezwaar voor het Windpark postadres gebruiken en ons
Zeewolde. kenmerk en contactpersooo
vermelden
Verloop van de procedure
De ontvangst van uw verzoek is door de ILT schriftelijk bevestigd bij brief van 5
juli 2021 en geregistreerd onder het kenmerk 0-8-21-00036.001. Bij brief van 15
juli 2021 heb ik de beslistermijn met vier weken verdaagd.
Op 20 juli 2021 heeft een medewerker van de ILT telefonisch contact met u
opgenomen. In dit telefoongesprek is getracht het door u ingediende Web-verzoek
nader te preciseren. U heeft kenbaar gemaakt alle documenten, die ten grondslag
liggen aan de beslissing van de ILT om de verklaring van geen bezwaar af te
geven voor het windpark Zeewolde, te willen hebben.
Op 1 juli 2021 heeft u mij schriftelijk in gebreke gesteld, wegens het niet tijdig
beslissen op uw Wob-verzoek. Het is mij niet gelukt om binnen de afgesproken
beslistermijn een beslissing op uw Web-verzoek te nemen. Hier bied ik u mijn
verontschuldigingen voor.
Wettelijk kader
Uw verzoek valt onder de reikwijdte van de Wob. Voor de relevante Web-artikelen
verwijs ik u naar de bijlage 1.
Inventarisatie documenten
Naar aanleiding van uw Wob-verzoek heeft een zorgvuldige zoekslag
plaatsgevonden binnen de !LT. Op basis van uw verzoek zijn in totaal 12
documenten aangetroffen inclusief de bijbehorende bijlagen. De documenten zijn
opgenomen in een inventarislijst die als bijlage 2 bij dit besluit is gevoegd. In dit
besluit wordt verwezen naar de corresponderende documentnummers uit de
inventarislijst om de uitgevoerde beoordeling per document nader te kunnen
motiveren.
Pagina 1 van 5Zienswijzen
Juridische Zaken
Gedurende de behandeling van het Web-verzoek is gebleken dat diverse derde­
belanghebbenden betrokken zijn. Deze derde-belanghebbenden zijn in de
gelegenheid gesteld om hun zienswijzen te geven op de voorgenomen
Ons kenmerk
openbaarmaking van de op hen betrekking hebbende documenten.
O·8· 2 l ·0036.00l
Besluit
Ik heb besloten om uw verzoek gedeeltelijk te honoreren. Voor het overige wijs ik
uw verzoek af. In het navolgende kunt u de overwegingen die ten grondslag
liggen aan mijn besluit lezen.
Overwegingen
Algemene overweging: openbaarheid t.a.v. een ieder
Ingevolge artikel 3, eerste lid, van de Wob kan een ieder een Web-verzoek
indienen bij een bestuursorgaan of bij een onder verantwoordelijkheid van een
bestuursorgaan werkzame instelling, dienst of bedrijf. Volgens het derde lid van
dit artikel hoeft de verzoeker bij zijn verzoek geen belang te stellen. De eventuele
omstandigheid dat voor de belanghebbenden onduidelijk is welk belang u bij
openbaarmaking van deze informatie heeft en voor welk doel u de informatie gaat
gebruiken, vormt daarom op zichzelf geen belemmering voor de openbaarmaking
van de documenten. Ingevolge artikel 3, vijfde lid, van de Wob, wordt een verzoek
om informatie ingewilligd met inachtneming van het bepaalde in de artikelen 10
en 11 van de Wob.
Het recht op openbaarmaking op grond van de Wob dient uitsluitend het publieke
belang van een goede en democratische bestuursvoering. Het komt iedere burger
in gelijke mate toe. Daarom kan ten aanzien van de openbaarheid geen
onderscheid worden gemaakt naar gelang de persoon of de bedoeling of de
belangen van de verzoeker. Bij de te verrichten belangenafweging worden dan ook
betrokken het algemene belang bij openbaarmaking van de gevraagde informatie
en de door de weigeringsgronden te beschermen belangen, maar niet het
specifieke belang van de verzoeker. Evenmin kent de Wob een beperkte vorm van
openbaarmaking. Dit betekent dat openbaarmaking van documenten uitsluitend
aan u op grond van de Wob niet mogelijk is. Indien ik aan u documenten verstrek,
moet ik deze ook aan anderen geven indien zij daarom verzoeken. In dat licht
vindt de onderstaande belangenafweging dan ook plaats.
De eerbiediging van de persoonlijke levenssfeer
Op grond van artikel 10, tweede lid, aanhef en onder e, van de Wob blijft
verstrekking van informatie achterwege voor zover het belang daarvan niet
opweegt tegen het belang dat de persoonlijke levenssfeer wordt geëerbiedigd.
In diverse documenten - zoals is vermeld op de inventarislijst - zijn namen van
ambtenaren en derden opgenomen. Hoewel ambtenaren en derden in hun
beroepshalve functioneren als zodanig niet ten volle een beroep kunnen doen op
bescherming van hun persoonlijke levenssfeer, geldt dit in beginsel wel voor
gegevens als namen, telefoonnummers (werk en privé), e-mailadressen en
handtekeningen en parafen van ambtenaren of personen van andere organisaties.
Namen en andere naar een persoon herleidbare gegevens zijn immers
persoonsgegevens en het belang van eerbiediging van de persoonlijke levenssfeer
kan zich tegen het openbaar maken van dergelijke informatie verzetten.
Het vraagt een belangenafweging en daarbij spelen volgens de rechtspraak
verschillende aspecten een rol, zoals onder andere de functie van de ambtenaar
en de mate waarin sprake is van een publieke functie, waardoor de betrokkene in
de openbaarheid treedt. Tevens is van belang de positie en verantwoordelijkheid
van de betrokkene bij de taakuitoefening. Daarnaast is van belang de
controleerbaarheid van de taakuitoefening. Zo worden namen van ambtenaren die
Pagina 2 van Skrachtens mandaat stukken hebben ondertekend, openbaar gemaakt, omdat
Juridische Zaken
volgens de jurisprudentie deze ambtenaren in beginsel hebben te aanvaarden dat
met deze bevoegdheid hun namen naar buiten komen.
ons kenmerk
De documenten - die als zodanig zijn weergegeven op de inventarislijst - bevatten
0-8-21-0036.001
namen en contactgegevens van ambtenaren en derden die geen publieke functies
of mandaat hebben om stukken te ondertekenen. Er is daarnaast geen ander
publiek belang bij openbaarmaking van de betreffende gegevens. Ik ben van
oordeel dat het belang van de bescherming van de persoonlijke levenssfeer in dit
geval zwaarder weegt dan het algemene, publieke belang van openbaarheid. Ik
maak deze informatie dan ook niet openbaar.
Conclusie
Uw Wob-verzoek is gelet op het voorgaande deels gehonoreerd. De documenten -
zoals vermeld op de inventarislijst - worden aan u verstrekt, met uitzondering van
de van toepassing zijnde uitzonderingsgronden van de Wob.
Wijze van openbaarmaking
Aangezien naar verwachting belanghebbenden bezwaar kunnen hebben tegen de
openbaarmaking van de informatie vindt de feitelijke openbaarmaking niet eerder
plaats, dan twee weken na dagtekening van dit besluit, conform artikel 6, vijfde
lid, van de Wob. Op deze wijze wordt aan de betrokken belanghebbenden de
mogelijkheid geboden om te proberen de openbaarmaking op te schorten. Dit kan
door het indienen van een bezwaarschrift en door daarnaast bij de rechtbank te
verzoeken om, bij wijze van voorlopige voorziening, het onderhavige besluit tot
openbaarmaking te schorsen.
Na deze periode - in het geval geen rechtsmiddelen zijn aangewend door
belanghebbenden - zullen de stukken naar u worden toegezonden en voor
eenieder openbaar worden door plaatsing op www.riiksoverheid.nl.
Indien wel binnen twee weken na dagtekening van dit besluit rechtsmiddelen zijn
aangewend, wordt de uitspraak van de voorzieningenrechter afgewacht, voordat
tot daadwerkelijke openbaarmaking wordt overgegaan.
Afschrift aan belanghebbenden
Een geanonim iseerd afschrift van dit besluit zend ik aan de belanghebbenden.
Ik vertrouw erop u voldoende te hebben geïnformeerd.
Hoogachtend,
DE MINISTER VAN INFRASTRUCTUUR EN WATERSTAAT,
namens deze,
DE INSPECTEUR-GENERAAL LEEFOMGEVING EN TRANSPO.._,R_.:.T.:.___
mr. J.A. v;:,. -' --r::ä"os 1 J
Pagina 3 van SBezwaarclausule
Juridische Zaken
Indien u het niet eens bent met deze beslissing kunt u hiertegen, op grond van het bepaalde in de
Algemene wet bestuursrecht, binnen zes weken na de datum waarop deze beslissing is verzonden
schriftelijk bezwaar aantekenen.
Het bezwaarschrift moet worden ondertekend en moet ten minste bevatten: Ons kenmerk
0-8-21-0036.001
-de naam en het adres van de indiener;
-de dagtekening;
-een omschrijving van het besluit waartegen het bezwaar is gericht;
-de gronden van het bezwaar.
Tevens ontvangen wij graag uw telefoon nummer dan wel e-mailadres.
Het bezwaarschrift kunt u richten aan:
Inspectie Leefomgeving en Transport
Afdeling Juridische Zaken
Postbus 16191
2500 BD DEN HAAG
Pagina 4 van 5Bijlage 1 - Relevante artikelen uit de Wob Juridische zaken
Artikel 10
1. Het verstrekken van informatie ingevolge deze wet blijft achterwege voor zover ons kenmerk
dit: o-s-21-0036.001
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft, die door natuurlijke personen of
rechtspersonen vertrouwelij k aan de overheid zijn meegedeeld;
d. persoonsgegevens betreft als bedoeld in paragraaf 2 van hoofdstuk 2 van
de Wet bescherming persoonsgegevens, tenzij de verstrekking kennelijk
geen inbreuk op de persoonlijke levenssfeer maakt.
2. Het verstrekken van informatie ingevolge deze wet blijft eveneens achterwege
voor zover het belang daarvan niet opweegt tegen de volgende belangen:
a. de betrekkingen van Nederland met andere staten en met internationale
organisaties;
b. de economische of financiële belangen van de Staat, de andere
publiekrechtelijke lichamen of de in artikel la, onder c en d, bedoelde
bestuursorganen;
c. de opsporing en vervolging van strafbare feiten;
d. inspectie, controle en toezicht door bestuursorganen;
e. de eerbiediging van de persoonlijke levenssfeer;
f. het belang, dat de geadresseerde erbij heeft als eerste kennis te kunnen
nemen van de informatie;
g. het voorkomen van onevenredige bevoordeling of benadeling van bij de
aangelegenheid betrokken natuurlijke personen of rechtspersonen dan wel
van derden.
( ..)
Artikel 11
1. In geval van een verzoek om informatie uit documenten, opgesteld ten
behoeve van intern beraad, wordt geen informatie verstrekt over daarin
opgenomen persoonlijke beleidsopvattingen.
2. Over persoonlijke beleidsopvattingen kan met het oog op een goede en
democratische bestuursvoering informatie worden verstrekt in niet tot
personen herleidbare vorm. Indien degene die deze opvattingen heeft geuit of
zich erachter heeft gesteld, daarmee heeft ingestemd, kan de informatie in tot
personen herleidbare vorm worden verstrekt.
(..)
Pagina 5 van 5