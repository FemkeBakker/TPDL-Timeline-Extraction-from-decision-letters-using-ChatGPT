File id: 216 File title: Besluit_op_Woo-verzoek_over_de_uitvoering_van_de_motie_Van_Kooten-Arissen__35526__nr._53_.pdf.
Ministerie van Justitie en Veiligheid
> Retouradres Postbus 20301 2500 EH Den Haag
Directoraat-Generaal
Rechtspleging en
Rechtshandhaving
Directie Juridische en
Operationele
Aangelegenheden
Turfmarkt 147
2511 DP Den Haag
Postbus 20301
2500 EH Den Haag
www.rijksoverheid.nl/jenv
Contactpersoon
Datum 4 augustus 2022
Onderwerp Besluit op uw Woo-verzoek
Geachte
Ons kenmerk
4132723
Met uw verzoek van 1 juli 2022 heeft u het ministerie van Justitie en Veiligheid
Bij beantwoording de datum
gevraagd om alle informatie die betrekking heeft op de uitvoering van de motie en ons kenmerk vermelden.
Van Kooten-Arissen (35526, nr. 53, was nr. 46) openbaar te maken. In deze Wilt u slechts één zaak in uw
brief behandelen.
motie wordt de regering verzocht om met de Raad voor Rechtsbijstand in gesprek
te gaan en te bewerkstelligen dat mensen die in verzet gaan tegen de
coronaboete, actief op de mogelijkheid worden gewezen dat zij onder
voorwaarden tóch in aanmerking kunnen komen voor een tegemoetkoming in de
kosten voor juridische bijstand in kantonstrafzaken in eerste aanleg indien zij dit
niet zelf kunnen betalen.
Per brief van 18 juli 2022 heb ik de ontvangst van uw Woo-verzoek bevestigd.
Daarbij is aangegeven dat uw verzoek binnen vier weken na de ontvangst van uw
verzoek wordt beoordeeld.
Met deze brief wordt op uw Woo-verzoek beslist.
Wettelijk kader
Per 1 mei 2022 is de Wet open overheid (hierna: Woo) in werking getreden, die
de Wet openbaarheid van bestuur (Wob) vervangt. Ook de Woo biedt burgers
toegang tot bestuurlijke informatie die nog niet voor iedereen openbaar is. Ik
behandel uw verzoek gezien de datum van mijn beslissing als een Woo-verzoek.
De relevante artikelen uit de Woo kunt u vinden in bijlage 1 bij deze brief.
Besluit
Ik kan uw verzoek niet inwilligen. Er zijn namelijk geen door u gevraagde
documenten bij het ministerie van Justitie en Veiligheid aangetroffen.
Gesprekken over de uitvoering van de motie Van Kooten-Arissen tussen het
ministerie van Justitie en Veiligheid en de Raad voor Rechtsbijstand hebben nooit
plaatsgevonden. Door de uitvoering van de motie Van Nispen c.s.1 is er namelijk
al voldaan aan de motie Van Kooten-Arissen.
Tweede Kamer, vergaderjaar 2020-2021, 29 279, nr. 611.
Pagina 1 van 3Directoraat-Generaal
In de motie Van Nispen c.s., werd de regering verzocht - ervoor te zorgen dat Rechtspleging en
Rechtshandhaving
aan verdachten wier zaak normaliter door de strafrechter zou worden afgedaan,
Directie Juridische en
alleen een OM-strafbeschikking aangeboden wordt als een vorm van Operationele
Aangelegenheden
rechtsbijstand heeft plaatsgevonden. Deze motie is uitgevoerd middels de
kamerbrief van 19 november 2020 over rechtsbijstand bij OM-
Datum
strafbeschikkingen2. Naar aanleiding hiervan is geregeld dat verdachten ook bij
4 augustus 2022
strafbeschikkingen houdende een geldboete recht hebben op een gratis
Ons kenmerk
informatief gesprek met een advocaat. Dit geldt voor alle boetes en dus ook voor 4132723
coronaboetes. Bij dit zogenoemde standaard consult is het de bedoeling dat de
advocaat de verdachte informeert over zijn rechten en plichten bij de OM-
strafbeschikking, zoals het recht om tegen de strafbeschikking in verzet te gaan
en daarbij rechtsbijstand in te schakelen.
Zowel het OM in de oproepen voor het OM-hoorgesprek, als het CJIB in de
beschikkingen houdende een geldboete wijzen de verdachte op de mogelijkheid
van het gratis standaard consult met een advocaat in verband met de OM-
strafbeschikking.
Doordat met bovengenoemde regeling is geregeld dat ook verdachten die in
verzet willen gaan tegen de coronaboete door de advocaat tijdens het standaard
consult worden gewezen op de mogelijkheid dat zij onder voorwaarden in
aanmerking kunnen komen voor een tegemoetkoming in de kosten voor
juridische bijstand bij de behandeling van hun verzet, is daarmee ook uitvoering
gegeven aan de motie Van Kooten-Arissen.
Aangezien de verdachte in al deze gevallen rechtsbijstand kan krijgen van een
advocaat en de advocaat hem de mogelijkheid van rechtsbijstand uitlegt bij
verzet en verder, hoeft dit niet door de Raad voor Rechtsbijstand te worden
gedaan. Derhalve is met de invoering van rechtsbijstand bij OM-
strafbeschikkingen geen noodzaak meer geweest om de kwestie met de Raad
voor Rechtsbijstand te bespreken en is, zoals gezegd, uitvoering gegeven aan de
motie Van Kooten-Arissen zonder dat daarvoor nog een apart gesprek nodig was
met de Raad voor Rechtsbijstand.
Openbaarmaking
Deze brief wordt, in geanonimiseerde vorm, op www.riiksoverheid.nl
gepubliceerd.
Vragen
Indien u vragen heeft over de afhandeling van uw verzoek, dan kunt u contact
opnemen via het e-mailadres
2 Tweede Kamer, vergaderjaar 2020-2021, 31 753, nr. 221 4.
Pagina 2 van 3De Minister van Justitie en Veiligheid, Directoraat-Generaal
namens deze, Rechtspleging en
Rechtshandhaving
Directie Juridische en
Operationele
Aangelegenheden
Datum
4 augustus 2022
Ons kenmerk
4132723
Co&dinator Woo zaken (wnd)
Bezwaarclausule
Tegen dit besluit kunt u binnen zes weken na de dag waarop dit besluit bekend is
gemaakt een bezwaarschrift indienen. Het bezwaarschrift moet door de indiener
zijn ondertekend en bevat ten minste zijn naam en adres, de dagtekening, een
omschrijving van het besluit waartegen het bezwaar is gericht en de gronden
waarop het bezwaar rust. Dit bezwaarschrift moet worden gericht aan de Minister
van Justitie en Veiligheid, ter attentie van de Directie Wetgeving en Juridische
Zaken, Sector Juridische Zaken en Wetgevingsbeleid, Postbus 20301, 2500 EH
Den Haag
Pagina 3 van 3Bijlage 1— Relevante artikelen uit de Woo
Artikel 1.1
Eenieder heeft recht op toegang tot publieke informatie zonder daartoe een belang te hoeven
stellen, behoudens bij deze wet gestelde beperkingen.
Artikel 2.1
In deze wet en de daarop berustende bepalingen wordt verstaan onder:
document: een door een orgaan, persoon of college als bedoeld in artikel 2.2, eerste lid,
opgemaakt of ontvangen schriftelijk stuk of ander geheel van vastgelegde gegevens dat naar zijn
aard verband houdt met de publieke taak van dat orgaan, die persoon of dat college;
milieu-informatie: hetgeen daaronder wordt verstaan in artikel 19.1a van de Wet milieubeheer;
Onze Minister: Onze Minister van Binnenlandse Zaken en Koninkrijksrelaties;
publieke informatie: informatie neergelegd in documenten die berusten bij een orgaan, persoon of
college als bedoeld in artikel 2.2, eerste lid, of informatie die krachtens artikel 2.3 door een
bestuursorgaan kan worden gevorderd.
Artikel 2.5
Bij de toepassing van deze wet wordt uitgegaan van het algemeen belang van openbaarheid van
publieke informatie voor de democratische samenleving.
Artikel 4.1
1. Eenieder kan een verzoek om publieke informatie richten tot een bestuursorgaan of een onder
verantwoordelijkheid van een bestuursorgaan werkzame instelling, dienst of bedrijf. In het laatste
geval beslist het verantwoordelijke bestuursorgaan op het verzoek.
2. Een verzoek kan mondeling of schriftelijk worden ingediend en kan elektronisch
worden verzonden op de door het bestuursorgaan aangegeven wijze.
3. De verzoeker behoeft bij zijn verzoek geen belang te stellen.
4. De verzoeker vermeldt bij zijn verzoek de aangelegenheid of het daarop betrekking hebbende
document, waarover hij informatie wenst te ontvangen.
5. Indien een verzoek te algemeen geformuleerd is, verzoekt het bestuursorgaan binnen twee
weken na ontvangst van het verzoek de verzoeker om het verzoek te preciseren en is het de
verzoeker daarbij behulpzaam.
6. Het bestuursorgaan kan besluiten een verzoek niet te behandelen, indien de
verzoeker niet meewerkt aan een verzoek tot precisering als bedoeld het vijfde lid. In afwijking
van artikel 4:5, vierde lid, van de Algemene wet bestuursrecht wordt het besluit om het verzoek
niet te behandelen aan de verzoeker bekendgemaakt binnen twee weken nadat het verzoek is
gepreciseerd of nadat de daarvoor gestelde termijn ongebruikt is verstreken.
7. Een verzoek om informatie wordt ingewilligd met inachtneming van het bepaalde in hoofdstuk
5.
Artikel 4.2a
Indien een voldoende gespecificeerd verzoek zodanig omvangrijk is dat niet binnen de termijn van
artikel 4.4, eerste lid, kan worden beslist, treedt het bestuursorgaan voor het einde van die
termijn in overleg met de verzoeker over de prioritering van de afhandeling van het verzoek. Het
bestuursorgaan verstrekt de gevraagde documenten zo veel mogelijk in de door de verzoeker
gewenste volgorde.
Artikel 4.4
1. Het bestuursorgaan beslist op het verzoek om informatie zo spoedig mogelijk, doch uiterlijk
binnen vier weken gerekend vanaf de dag na die waarop het verzoek is ontvangen.
2. Het bestuursorgaan kan de beslissing voor ten hoogste twee weken verdagen, indien de
omvang of de gecompliceerdheid van de informatie een verlenging rechtvaardigt. Van de
verdaging wordt voor de afloop van de eerste termijn schriftelijk gemotiveerd mededeling gedaan
aan de verzoeker.3. Onverminderd artikel 4:15 van de Algemene wet bestuursrecht wordt de termijn voor het geven
van een beschikking opgeschort gerekend vanaf de dag na die waarop het bestuursorgaan de
verzoeker meedeelt dat toepassing is gegeven aan artikel 4:8 van de Algemene wet bestuursrecht,
tot en met de dag waarop door de belanghebbende of belanghebbenden een zienswijze naar voren
is gebracht of de daarvoor gestelde termijn ongebruikt is verstreken.
4. Indien de opschorting, bedoeld in het derde lid, eindigt, doet het bestuursorgaan daarvan zo
spoedig mogelijk mededeling aan de verzoeker, onder vermelding van de termijn binnen welke de
beschikking alsnog moet worden gegeven.
5. Indien het bestuursorgaan heeft besloten informatie te verstrekken, wordt de
informatie verstrekt tegelijk met de bekendmaking van het besluit, tenzij naar verwachting een
belanghebbende bezwaar daartegen heeft, in welk geval de informatie wordt verstrekt twee weken
nadat de beslissing is bekendgemaakt. Indien wordt verzocht om een voorlopige voorziening als
bedoeld in artikel 8:81 van de Algemene wet bestuursrecht, wordt de openbaarmaking opgeschort
totdat de voorzieningenrechter uitspraak heeft gedaan of het verzoek is ingetrokken.
6. Indien het bestuursorgaan heeft besloten informatie te verstrekken die rechtstreeks betrekking
heeft op een derde of die van een derde afkomstig is, deelt het bestuursorgaan dit besluit
gelijktijdig mede aan deze derde.
Artikel 4.5
1. Het bestuursorgaan verstrekt de informatie in de door verzoeker verzochte vorm of, indien dit
redelijkerwijs niet gevergd kan worden, met inachtneming van het bepaalde in artikel 2.4, derde
lid.
2. Indien de informatie reeds in een voor de verzoeker gemakkelijk toegankelijke vorm voor het
publiek beschikbaar is, wijst het bestuursorgaan de verzoeker daarop.
Artikel 5.1
1. Het openbaar maken van informatie ingevolge deze wet blijft achterwege voor zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft die door natuurlijke personen of rechtspersonen
vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf 3.1 onderscheidenlijk paragraaf 3.2 van de
Uitvoeringswet Algemene verordening gegevensbescherming, tenzij de betrokkene uitdrukkelijk
toestemming heeft gegeven voor de openbaarmaking van deze persoonsgegevens of deze
persoonsgegevens kennelijk door de betrokkene openbaar zijn gemaakt;
e. nummers betreft die dienen ter identificatie van personen die bij wet of algemene maatregel
van bestuur zijn voorgeschreven als bedoeld in artikel 46 van de Uitvoeringswet Algemene
verordening gegevensbescherming, tenzij de verstrekking kennelijk geen inbreuk op de
levenssfeer maakt.
2. Het openbaar maken van informatie blijft eveneens achterwege voor zover het
belang daarvan niet opweegt tegen de volgende belangen:
a. de betrekkingen van Nederland met andere landen en staten en met internationale organisaties;
b. de economische of financiële belangen van de Staat, andere publiekrechtelijke
lichamen of bestuursorganen, in geval van milieu-informatie slechts voor zover de informatie
betrekking heeft op handelingen met een vertrouwelijk karakter;
c. de opsporing en vervolging van strafbare feiten;
d. de inspectie, controle en toezicht door bestuursorganen;
e. de eerbiediging van de persoonlijke levenssfeer;
f. de bescherming van andere dan in het eerste lid, onderdeel c, genoemde
concurrentiegevoelige bedrijfs- en fabricagegegevens;
g. de bescherming van het milieu waarop deze informatie betrekking heeft;
h. de beveiliging van personen en bedrijven en het voorkomen van sabotage;
i. het goed functioneren van de Staat, andere publiekrechtelijke lichamen of
bestuursorganen.
3. Indien een verzoek tot openbaarmaking op een van de in het tweede lid genoemde gronden
wordt afgewezen, bevat het besluit hiervoor een uitdrukkelijke motivering.
4. Openbaarmaking kan tijdelijk achterwege blijven, indien het belang van degeadresseerde van de informatie om als eerste kennis te nemen van de informatie dit kennelijk
vereist. Het bestuursorgaan doet mededeling aan de verzoeker van de termijn waarbinnen de
openbaarmaking alsnog zal geschieden.
5. In uitzonderlijke gevallen kan openbaarmaking van andere informatie dan milieuinformatie
voorts achterwege blijven indien openbaarmaking onevenredige benadeling toebrengt aan een
ander belang dan genoemd in het eerste of tweede lid en het algemeen belang van openbaarheid
niet tegen deze benadeling opweegt. Het bestuursorgaan baseert een beslissing tot achterwege
laten van de openbaarmaking van enige informatie op deze grond ten aanzien van dezelfde
informatie niet tevens op een van de in het eerste of tweede lid
genoemde gronden.
6. Het openbaar maken van informatie blijft in afwijking van het eerste lid, onderdeel c, in geval
van milieu-informatie eveneens achterwege voor zover daardoor het in het eerste lid, onderdeel c,
genoemde belang ernstig geschaad wordt en het algemeen belang van openbaarheid van
informatie niet opweegt tegen deze schade.
7. Het eerste en tweede lid zijn niet van toepassing op milieu-informatie die betrekking heeft op
emissies in het milieu.
Artikel 5.2
1. In geval van een verzoek om informatie uit documenten, opgesteld ten behoeve van intern
beraad, wordt geen informatie verstrekt over daarin opgenomen persoonlijke beleidsopvattingen.
Onder persoonlijke beleidsopvattingen worden verstaan ambtelijke adviezen, visies, standpunten
en overwegingen ten behoeve van intern beraad, niet zijnde feiten, prognoses,
beleidsalternatieven, de gevolgen van een bepaald beleidsalternatief of
andere onderdelen met een overwegend objectief karakter.
2. Het bestuursorgaan kan over persoonlijke beleidsopvattingen met het oog op een goede en
democratische bestuursvoering informatie verstrekken in niet tot personen herleidbare vorm.
Indien degene die deze opvattingen heeft geuit of zich erachter heeft gesteld, daarmee heeft
ingestemd, kan de informatie in tot personen herleidbare vorm worden verstrekt.
3. Onverminderd het eerste en tweede lid wordt uit documenten opgesteld ten behoeve van
formele bestuurlijke besluitvorming door een minister, een commissaris van de Koning,
Gedeputeerde Staten, een gedeputeerde, het college van burgemeester en wethouders, een
burgemeester en een wethouder, informatie verstrekt over persoonlijke beleidsopvattingen in niet
tot personen herleidbare vorm, tenzij het kunnen voeren van intern beraad onevenredig
wordt geschaad.
4. In afwijking van het eerste lid wordt bij milieu-informatie het belang van de
bescherming van de persoonlijke beleidsopvattingen afgewogen tegen het belang van
openbaarmaking. Informatie over persoonlijke beleidsopvattingen kan worden verstrekt in niet tot
personen herleidbare vorm. Indien degene die deze opvattingen heeft geuit of zich erachter heeft
gesteld, daarmee heeft ingestemd, kan de informatie in tot personen herleidbare vorm worden
verstrekt.
Artikel 5.3
Bij een verzoek om informatie die ouder is dan vijf jaar motiveert het bestuursorgaan bij een
weigering van die informatie waarom de in artikel 5.1, tweede of vijfde lid, of artikel 5.2 bedoelde
belangen ondanks het tijdsverloop zwaarder wegen dan het algemeen belang van openbaarheid.
Artikel 5.5
1. Onverminderd het elders bij wet bepaalde, verstrekt een bestuursorgaan iedere
natuurlijke of rechtspersoon op diens verzoek de op de verzoeker betrekking hebbende in
documenten neergelegde informatie, tenzij een in artikel 5.1, eerste lid, onderdelen a, b en c,
alsmede d en e, voor zover betrekking hebbend op derden, genoemd belang aan de orde is of een
in artikel 5.1, tweede of vijfde lid, of artikel 5.2 genoemd belang zwaarder weegt dan het belang
van de verzoeker bij toegang tot op hem betrekking hebbende informatie. De verzoeker vermeldt
bij zijn verzoek de aangelegenheid of het daarop betrekking hebbende document, waarover hij
informatie wenst te ontvangen.
2. Het eerste lid is van overeenkomstige toepassing op een verzoek met betrekking tot gegevens
ten aanzien van een overleden echtgenoot, geregistreerd partner, kind of ouder van de verzoeker,
tenzij een schriftelijke wilsverklaring van de overledene aan de verstrekking in de weg staat.3. Het bestuursorgaan draagt zorg voor een deugdelijke vaststelling van de identiteit van de
verzoeker.
4. Het bestuursorgaan kan aan de verstrekking voorwaarden verbinden ter bescherming van een
van de belangen, genoemd in de artikelen 5.1 en 5.2, tenzij de gevraagde informatie met
toepassing van de artikelen 5.1 en 5.2 openbaar voor eenieder zou zijn.
Artikel 5.6
1. Het bestuursorgaan kan, in geval informatie ingevolge de artikelen 5.1 en 5.2 niet openbaar
gemaakt kan worden, besluiten de informatie uitsluitend aan de verzoeker te verstrekken, indien
er klemmende redenen zijn om de verzoeker niettegenstaande de toepasselijke
uitzonderingsgrond of -gronden de gevraagde informatie niet te onthouden.
2. Het eerste lid vindt slechts toepassing voor zover dit niet in strijd is met een
toepasselijke geheimhoudingsplicht.
3. Het bestuursorgaan kan aan de verstrekking voorwaarden verbinden ter bescherming van een
van de belangen, genoemd in de artikelen 5.1 en 5.2.
Artikel 5.7
1. Een bestuursorgaan kan ten behoeve van historisch, statistisch, wetenschappelijk of
journalistiek onderzoek toegang bieden tot informatie:
a. die ingevolge de artikelen 5.1 en 5.2 niet openbaar gemaakt kan worden; of
b. waarvan de vaststelling of deze informatie ingevolge de artikelen 5.1 en 5.2
openbaar gemaakt kan worden een onevenredige inspanning vergt.
2. Het bestuursorgaan kan aan het verlenen van toegang voorwaarden verbinden.
3. De toegang tot informatie overeenkomstig het eerste lid wordt in ieder geval
verleend onder de voorwaarde dat degene aan wie toegang wordt verleend, de verkregen
informatie niet verder verspreidt zonder voorafgaand besluit van het bestuursorgaan waarin de
informatie met toepassing van de artikelen 5.1 en 5.2 openbaar gemaakt wordt.