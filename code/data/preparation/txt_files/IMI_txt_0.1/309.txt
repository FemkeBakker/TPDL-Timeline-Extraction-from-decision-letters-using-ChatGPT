File id: 309 File title: Geanonimiseerd_besluit_Woo-verzoek_inzake_personeelsdossiers_ADR.pdf.
> Retouradres Postbus 20201 2500 EE Den Haag
Directie Juridische Zaken
Korte Voorhout 7
2511 CW Den Haag
Postbus 20201
2500 EE Den Haag
www.rijksoverheid.nl
Ons kenmerk
2022-0000201752
Datum 3 augustus 2022
Betreft Besluit Woo-verzoek
Geachte,
Verzoek
In uw verzoek van 27 maart 2022 heeft u het ministerie van Financiën (hierna:
het ministerie) gevraagd om met betrekking tot de Auditdienst Rijk (hierna:
ADR), de toeslagenaffaire en inclusiviteit de volgende informatie openbaar te
maken. Ik heb de tekst van uw verzoek hieronder opgenomen:
Personeelsdossiers
1. De studiekosten die tijdens het traineeship voor elke ADR-trainee in rekening
worden gebracht.
2. Alle personeelsdossiers van ADR-werknemers sinds 1 januari 2010, die
vrijwillig hun dienstverband hebben beëindigd na het behalen van een RA-titel
vóór de termijn, waarvoor ze geen studiekosten meer hoefden terug te betalen.
3. Alle personeelsdossiers van ADR-werknemers sinds 1 januari 2010, die
vrijwillig hun dienstverband hebben beëindigd na het behalen van een RE-titel
vóór de termijn, waarvoor ze geen studiekosten meer hoefden terug te betalen.
4. Alle personeelsdossiers van ADR-werknemers sinds 1 januari 2010, die
vrijwillig hun dienstverband hebben beëindigd na het behalen een RO-titel vóór
de termijn, waarvoor ze geen studiekosten meer hoefden terug te betalen.
5. Alle personeelsdossiers van de ADR-werknemers sinds 1 januari 2010, die
vrijwillig hun dienstverband hebben beëindigd na het behalen van een RA-titel na
de termijn, waarvoor ze geen studiekosten meer hoefden terug te betalen.
6. Alle personeelsdossiers van de ADR-werknemers sinds 1 januari 2010, die
vrijwillig hun dienstverband hebben beëindigd na het behalen van een RE-titel na
de termijn, waarvoor ze geen studiekosten meer hoefden terug te betalen.
7. Alle personeelsdossiers van de ADR-werknemers sinds 1 januari 2010, die
vrijwillig hun dienstverband hebben beëindigd na het behalen van een RO-titel na
de termijn, waarvoor ze geen studiekosten meer hoefden terug te betalen.
8. Alle overige personeelsdossiers van de ADR-medewerkers sinds 1 januari
2010, die vrijwillig hun dienstverband hebben beëindigd.
9. Alle personeelsdossiers van de ADR-medewerkers sinds 1 januari 2010, die
onvrijwillig hun dienstverband hebben beëindigd.
Pagina 1 van 1010. Alle personeelsdossiers van de ADR werknemers sinds 1 januari 2010, die
Directie Juridische Zaken
sinds hun traineeship nog steeds werkzaam zijn bij de ADR.
11. Documenten van ADR-werknemers, die zijn ontslagen vanwege slechte Ons kenmerk
studieresultaten sinds 1 januari 2010. 2022-0000201752
12. De verwijzing in de arbeidsvoorwaarden indien informatie over de relatie
tussen ontslag en studieresultaten in de arbeidsvoorwaarden is vermeld.
Vacatureteksten
13. Alle vacatureteksten van de ADR sinds 1 januari 2010.
Systemisch discriminatiebeleid van werving en selectie
14. Documenten waarbij is beschreven welke personen verantwoordelijk waren
voor het introduceren van het systematisch discriminatiebeleid omtrent wervings-
en selectie bij de ADR met vermelding van de bijbehorende functie.
15. Documenten waarbij is beschreven welke personen de opvolgers zijn van de
genoemde personen in opsomming 14 en het systematisch discriminatiebeleid
omtrent wervings- en selectie in stand hielden, onder vermelding van de
bijbehorende functie.
16. Documenten waarbij is beschreven hoe de ADR omgaat met discriminatie
binnen zijn onderneming.
Maatregelen na het oordeel van het College voor de Rechten van de Mens (CRM)
van 31 augustus 2021
17. Documenten waarbij maatregelen zijn beschreven die door het Ministerie na
het CRM-oordeel zijn genomen, zoals aangegeven in de brief van het Ministerie
van 8 oktober 2021 naar aanleiding van het CRM-oordeel.
18. Documenten (waaronder e-mails, WhatsApp-berichten, etc.) waarbij na het
CRM-oordeel kennelijk bepaalde informatie is besproken met de medewerkers die
betrokken zijn bij de selectie en afhandeling van de sollicitaties naar de functie
van Trainee, zoals aangegeven in de brief van 8 oktober 2021 van het Ministerie.
19. Documenten waaruit blijkt welke personen werken bij de selectie en
afhandeling van sollicitaties en welke functies ze bekleden.
20. Documenten waaruit blijkt dat het CRM-oordeel kennelijk onder de aandacht
is gebracht van de coördinator van het rijksbrede traineeprogramma, zoals
aangegeven in de brief van 8 oktober 2021 van het Ministerie.
21. Documenten over de wijze waarop rijksbreed niveau bij toekomstige
vacatures rekening wordt gehouden met het CRM-oordeel, zoals aangegeven in
de brief van 8 oktober 2021 van het Ministerie.
22. Documenten waarbij is vermeld van welke werknemers het dienstverband is
beëindigd bij de Rijksoverheid naar aanleiding van het CRM-oordeel.
23. Documenten over het verplaatsingsbesluit van een voormalig audit
sectormanager van ADR over de periode van 19 februari 2021 (de datum van
ontvangst van het CRM-verzoekschrift) tot de verplaatsing naar een andere
functie binnen ADR.
Ontslag door het ernstig verwijtbaar handelen door werkgever
24. Documenten situaties waarbij eerder werknemers zijn ontslagen vanwege het
ernstig verwijtbaar handelen door ADR. Dit kunnen tevens personeelsdossiers,
e-mails, WhatsApp-berichten, juridische uitspraken etc. zijn.
25. Documenten omtrent situaties waarbij eerdere werknemers zijn ontslagen
vanwege het ernstig verwijtbaar handelen door de rest van het Ministerie.
Pagina 2 van 10Directie Juridische Zaken
Standaardcontracten Ons kenmerk
26. De jaarlijkse standaardcontracten (inclusief de gehele arbeidsvoorwaarden en 2022-0000201752
overige voorzieningen) vanaf 1 januari 2010 van alle startersfuncties bij de ADR
voor het verkrijgen van de RA-titel.
27. De jaarlijkse standaardcontracten (inclusief de gehele arbeidsvoorwaarden en
overige voorzieningen) vanaf 1 januari 2010 van alle startersfuncties bij de ADR
voor het verkrijgen van de RE-titel.
28. De jaarlijkse standaardcontracten (inclusief de gehele arbeidsvoorwaarden en
overige voorzieningen) vanaf 1 januari 2010 van alle startersfuncties bij de ADR
voor het verkrijgen van de RO-titel.
29. De jaarlijkse standaardcontracten (inclusief de gehele arbeidsvoorwaarden en
overige voorzieningen) vanaf 1 januari 2010 van alle overige startersfuncties bij
de ADR.
30. De jaarlijkse standaardcontracten (inclusief de gehele arbeidsvoorwaarden en
overige voorzieningen) vanaf 1 januari 2010 van de resterende functies bij de
ADR.
31. Documenten omtrent de voorwaarden van de studiebekostiging.
PhD-onderzoeken
32. Documenten vanaf 1 januari 2010 over PhD-onderzoekers die voor welke
ministeries en in welke periode een onderzoek hebben verricht. Dat kan door
middel van het verstrekken van personeelsdossiers, maar tevens op een andere
wijze bijvoorbeeld door documenten te verstrekken, die deze PhD-onderzoekers
hebben opgesteld (proefschriften). Anders kan er diverse weblinks worden
vermeld, waar de proefschriften te vinden zijn op het openbare internet en
kunnen de genoemde gegevens zelfstandig op basis van deze documenten
worden onderzocht.
33. Documenten waaruit blijkt welke PhD-onderzoekers nog werkzaam zijn voor
welk ministerie op deeltijd- of voltijdsbasis voor een ministerie.
Werving- en selectie
34. Richtlijnen omtrent het wervings- en selectiebeleid van het ministerie, wat
een bestuurlijke aangelegenheid is.
35. De namen van de medewerkers, die betrokken zijn geweest bij het wervings-
en selectiebeleid vanaf 1 januari 2010, waaronder over de geschiktheid van de
kandidaten, teneinde te kunnen controleren of de juiste medewerkers de
kandidaten hebben beoordeeld en of zij de bevoegdheid hiervoor hadden.
- Documenten waarin is beschreven wanneer een sollicitatieprocedure van een
kandidaat wordt beëindigd.
- Documenten waarin is beschreven na hoeveel dagen de sollicitatiegegevens na
een sollicitatieprocedure worden verwijderd en op basis van welk wetsartikel dit is
gebaseerd.
Onderzoekkosten
36. Documenten waaruit blijkt welke interne onderzoeken zijn gestart naar
aanleiding van de toeslagaffaire. Indien enkele van deze documenten al zijn
gepubliceerd, is het voldoende om een verwijzing naar een bepaalde weblink te
plaatsen.
Pagina 3 van 1037. Documenten waaruit blijkt welke externe onderzoeken zijn gestart naar
Directie Juridische Zaken
aanleiding van de toeslagaffaire. Indien enkele van deze documenten al zijn
gepubliceerd, is het voldoende om een verwijzing naar een bepaalde weblink te Ons kenmerk
plaatsen. 2022-0000201752
38. Verstrekking van alle facturen en/of salarisbetalingen naar aanleiding van
deze onderzoeken, waarbij behalve het totaalbedrag tevens het aantal bestede
uren, uurtarief, aantal onderzoekswerknemers per verslag wordt vermeld, zodat
gecontroleerd kan worden of het juiste bedrag is betaald aan de betrokken
onderzoekers. Dit onderzoek wordt betaald door belastinggeld en het is voor een
ieders belang om te controleren op de juistheid van deze gegevens.
39. Documenten waaruit blijkt dat de salarisadministratie van een bepaald
ministerie dezelfde bedragen heeft overgeboekt, die zijn omschreven in de
genoemde facturen van opsomming onder nr. 23, teneinde te controleren of het
betaalde bedrag van de facturen overeenkomt met het betaalde bedrag aan een
onderzoeksteam voor een bepaald onderzoek.
Inclusiviteit en diversiteit
40. Documenten waaruit blijkt wat het percentage aandeel van vrouwen en het
percentage aandeel van allochtonen bedraagt in de functies van de Rijksoverheid.
U geeft aan dat zonder deze gegevens het nogal lastig is om te onderzoeken of de
Rijksoverheid actief bijdraagt om de samenstelling van het werknemersbestand
aan te laten sluiten bij de samenstelling van de bevolkingsgroep. Het zal volgens
u bijzonder vreemd zijn, indien het ministerie dergelijke gegevens niet bijhoudt of
wil verstrekken, aangezien het wel structureel burgers heeft onderscheiden en
dergelijke gegevens heeft vastgelegd tijdens de toeslagaffaire. U verwijst hierbij
naar de PwC-rapporten.
41. Documenten waaruit blijkt welke managementfuncties tot de Algemene
Bestuursdienst (ABD) worden gerekend.
42. Het ADR heeft in 2020 onderzocht, dat binnen de ministerie van Buitenlandse
Zaken, dat vacatures niet volgens formele procedures worden vervuld. Tevens is
er beklag van de ambtenaren van desbetreffende ministerie, dat te veel
topfuncties naar mannen gaan. U verzoekt om documenten waaruit blijkt welke
personen (namen) de 1.500 ABD managementfuncties bekleden, zodat er
gecontroleerd kan worden dat er een vrouwenaandeel bestaat van 41% binnen de
ABD. Tevens kan hierdoor worden onderzocht, wat de bijdrage van allochtonen is
bij de ABD, of deze categorie personen enig kans maakt op doorstroming en of
het allochtonenpercentage overeenkomstig is met de topmanagementgroep.
Per e-mail van 29 april 2022 heeft een medewerker van mijn ministerie u
uitgenodigd voor een gesprek over de invulling en de achtergrond van
(onderdelen van) uw verzoek. Op 1 mei 2022 antwoordde u per e-mail dat u
binnen 14 dagen een reactie wilde ontvangen op uw verzoek. Daarna heeft u op
2 mei 2022 telefonisch contact gezocht met het ministerie en werd u
medegedeeld dat rechtstreekse telefoonnummers van medewerkers niet verstrekt
worden. Op 10 mei 2022 heeft een medewerker van mijn ministerie nogmaals per
e-mail een uitnodiging gestuurd voor een gesprek. In uw reactie op deze e-mail
van 14 mei 2022 heeft u aangegeven geen vragen te hebben, en dat u daarom
getracht heeft om contact op te nemen. Verder gaf u aan dat het ministerie de
vragen schriftelijk met u kon delen zodat de rechtbank kan vernemen welke
onduidelijkheden er zijn bij het ministerie. Het Woo-verzoek vindt u helder
genoeg. Bij e-mail van 31 mei 2022 heeft een medewerker van mijn ministerie
Pagina 4 van 10geconcludeerd dat u een gesprek niet op prijs stelt. In uw reactie van 31 mei
Directie Juridische Zaken
2022 op deze e-mail heeft u nogmaals verwezen naar de inhoud van uw e-mails
van 2 en 14 mei 2022, en aangeven dat u geen vragen over het verzoek heeft Ons kenmerk
ontvangen. 2022-0000201752
Besluit
Ik besluit de door u gevraagde informatie deels openbaar te maken. Voor de
toegepaste weigeringsgronden, verwijs ik u naar de inventarislijst en de motivatie
in dit besluit.
Daarnaast zijn een aantal documenten al openbaar. De Woo is niet van
toepassing op documenten die al openbaar zijn. U heeft verzocht om de
standaardcontracten die de ADR hanteert voor verschillende (starters)functies
(onderdeel 26 tot en met 31 van uw verzoek).
Tot 1 januari 2020 was het Algemeen Rijksambtenarenreglement (hierna: ARAR)
op dienstverbanden bij de ADR van toepassing. De ARAR is te raadplegen via
https://wetten.overheid.nl/BWBR0001950/2019-07-01. Bij de startersfuncties
werd een tijdelijke aanstelling voor de duur van de opleiding gegeven op grond
van artikel 6, tweede lid, onder d, ARAR. Het ARAR is per 1 januari 2020
vervallen. Een format van een aanstellingsbesluit is niet meer voorhanden, omdat
hier niet meer mee wordt gewerkt. De voorwaarden voor de
studiekostenvergoeding stonden tot 1 januari 2020 in artikel 59 ARAR.
Bij traineeships werden de studiekosten volledig vergoed. Er werd een
terugbetalingsverplichting opgelegd op grond van artikel 59, zesde lid, ARAR.
Sinds 1 januari 2020 is de cao Rijk van toepassing. De cao Rijk is voor een ieder
toegankelijk en te raadplegen via www.caorijk.nl. In de cao zijn
modelarbeidsovereenkomsten opgenomen. Voor startersfuncties wordt de
modelarbeidsovereenkomst voor bepaalde tijd gebruikt. De arbeidsvoorwaarden
voor de traineeships FA en IT worden toegelicht in de Leidraad Audit Traineeship
van ADR. Het Ministerie verstrekt u daarom de Leidraden Audit Traineeship van
ADR over de periode 2017-2018, 2018-2020, 2020-2022 en 2022-2024.
De voorwaarden voor studiekostenvergoeding staan in paragraaf 12.3 cao Rijk.
Bij de traineeships worden de studiekosten vergoed. Ook hier wordt tot dusver
een terugbetalingsverplichting afgesproken.
Gehele weigering
Voor zover uw verzoek ziet op onderdelen 1 tot en met 12 besluit ik de door u
gevraagde informatie in het geheel niet openbaar te maken.
Doorzending van uw verzoek
De informatie die betrekking heeft op onderdeel 40 tot en met 42 van uw verzoek
berust bij een ander bestuursorgaan dan het Ministerie. Op grond van artikel 4.2,
eerste lid van de Woo heeft het Ministerie op 25 mei 2022 uw verzoek
doorgestuurd aan het ministerie van Binnenlandse Zaken en Koninkrijksrelaties
voor verdere afhandeling.
Pagina 5 van 10Directie Juridische Zaken
Wettelijk kader
U heeft uw verzoek om openbaarmaking van informatie gedaan op grond van de Ons kenmerk
Wet openbaarheid van bestuur (hierna: Wob). Vanaf 1 mei 2022 is de Wob 2022-0000201752
vervangen door de Wet open overheid (hierna: Woo). De Woo kent geen
overgangsrecht, dit betekent dat vanaf 1 mei de Woo geldt. U ontvangt dan ook
een besluit op grond van de Woo.
Inventarisatie documenten
Bij deze inventarisatie zijn 33 documenten aangetroffen. Ik heb de documenten
onder onderdelen 1 tot en met 12 niet geïnventariseerd, omdat ik deze integraal
weiger. De reden hiervoor is dat de gevraagde documenten in deze onderdelen
naar hun aard volledig niet voor openbaarmaking in aanmerking komen omdat
het gaat om personeelsvertrouwelijke informatie. Inventarisatie van deze
documenten zou dan ook zinledig zijn.
U heeft in uw verzoek aangegeven over welke aangelegenheid u informatie wilt
ontvangen. Een document gaat in het geheel niet over de door u aangegeven
aangelegenheid en staat in de inventarislijst als zodanig aangemerkt. Deze
informatie valt daarom buiten de reikwijdte van uw verzoek en heb ik daarom uit
de documenten verwijderd.
Zienswijzen
In het kader van uw verzoek is om een zienswijze gevraagd aan de betrokken
belanghebbende om zijn mening te geven over de voorgenomen openbaarmaking
van de door u gevraagde informatie. De belanghebbende heeft aangegeven in te
stemmen met de (gedeeltelijke) openbaarmaking van de documenten.
Wettelijk kader
Ik behandel uw verzoek als een verzoek op grond van de Wet open overheid
(Woo). De relevante artikelen uit de Woo kunt u vinden in bijlage A bij deze brief.
Overwegingen
Als eerste wil ik u wijzen op het volgende. Iedereen heeft het recht om
overheidsinformatie op te kunnen vragen zonder daarbij een reden te hoeven
aangeven. Dit staat in het eerste artikel 1.1. van de Woo. Dit is een belangrijk
recht van de burger. Daarbij is het uitgangspunt dat overheidsinformatie
openbaar is, tenzij er uitzonderingsgronden zijn die dit beperken.
De uitzonderingsgronden staan in hoofdstuk 5 van de Woo. Ik moet hierbij het
algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. De Woo is
niet van toepassing op informatie die al openbaar is.
De eerbiediging van de persoonlijke levenssfeer (artikel 5.1, tweede lid, aanhef
en onder e, van de Woo)
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. Het gaat om
persoonsgegevens die (indirect) te herleiden zijn tot een persoon zoals namen, e-
mailadressen, telefoonnummers en functienamen. U vraagt daarbij specifiek om
de personeelsdossiers van een groot aantal (ex)-werknemers van de ADR. Deze
dossiers bevatten zowel persoonsgegevens als documenten waaruit het
Pagina 6 van 10functioneren van een specifieke medewerker kan worden afgeleid, zoals
Directie Juridische Zaken
beoordelingsformulieren en gespreksverslagen. Uit deze dossiers kunnen zowel de
identiteit van mijn medewerkers als hun functioneren worden afgeleid. Tevens Ons kenmerk
heeft u verzocht om openbaarmaking van documenten over (mogelijke) ontslagen 2022-0000201752
van ex-werknemers. Dergelijke informatie over de afwikkeling van het vertrek
van een oud-medewerker raakt hun persoonlijke levenssfeer in het bijzonder. In
het kader van goed werkgeverschap vind ik het belang van privacy zwaarder
wegen dan het belang van openbaarheid. Dit ter bescherming van de betrokken
ambtenaren. Daarbij weegt mee dat het hier niet gaat om het opgeven van een
naam aan een individuele burger die met een ambtenaar in contact treedt, maar
om openbaarmaking op grond van de Woo. Daarom maak ik deze
persoonsgegevens niet openbaar.
Wijze van openbaarmaking en publicatie
De documenten die (gedeeltelijk) openbaar worden, worden samen met deze
brief de documenten digitaal aan u toegezonden.
Plaatsing op internet
Dit besluit en de documenten die voor iedereen (gedeeltelijk) openbaar worden,
worden op www.rijksoverheid.nl gepubliceerd.
Afschrift aan belanghebbenden
Een kopie van dit besluit verzend ik naar de derde-belanghebbende.
Vragen
Als u vragen heeft over de afhandeling van uw verzoek, dan kunt u contact
opnemen met de betreffende behandelaar via wooverzoekendjz@minfin.nl.
Voor meer informatie over de Woo-procedure, kunt u kijken op
https://www.rijksoverheid.nl/onderwerpen/wet-open-overheid-woo.
De MINISTER VAN FINANCIËN
namens deze,
b/a
mr. M.S. Bogtstra
De directeur Juridische Zaken
Pagina 7 van 10Bezwaarclausule
Directie Juridische Zaken
Deze brief is een besluit in de zin van de Algemene wet bestuursrecht. Op grond
van die wet kunt u tegen dit besluit binnen zes weken na de dag waarop dit Ons kenmerk
besluit is bekendgemaakt een bezwaarschrift indienen. Het bezwaarschrift moet 2022-0000201752
worden gericht aan de minister, ter attentie van de Directie Juridische Zaken,
Postbus 20201, 2500 EE Den Haag. Het bezwaarschrift dient te worden
ondertekend en dient ten minste het volgende te bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaar zich richt;
d. een opgave van de redenen waarom u zich met het besluit niet kunt
verenigen.
Pagina 8 van 10Bijlage A – Relevante artikelen uit de Woo
Directie Juridische Zaken
Artikel 1.1
Eenieder heeft recht op toegang tot publieke informatie zonder daartoe een
Ons kenmerk
belang te hoeven stellen, behoudens bij deze wet gestelde beperkingen. 2022-0000201752
Artikel 5.1
1. Het openbaar maken van informatie ingevolge deze wet blijft achterwege voor
zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf 3.1 onderscheidenlijk
paragraaf van de Uitvoeringswet Algemene verordening
gegevensbescherming, tenzij de betrokkene uitdrukkelijk toestemming
heeft gegeven voor de openbaarmaking van deze persoonsgegevens of
deze persoonsgegevens kennelijk door de betrokkene openbaar zijn
gemaakt;
e. nummers betreft die dienen ter identificatie van personen die bij wet of
algemene maatregel van bestuur zijn voorgeschreven als bedoeld in artikel
46 van de Uitvoeringswet Algemene verordening gegevensbescherming,
tenzij de verstrekking kennelijk geen inbreuk
op de levenssfeer maakt.
2. Het openbaar maken van informatie blijft eveneens achterwege voor zover het
belang daarvan niet opweegt tegen de volgende belangen:
a. de betrekkingen van Nederland met andere landen en staten en met
internationale organisaties;
b. de economische of financiële belangen van de Staat, andere
publiekrechtelijke lichamen of bestuursorganen, in geval van milieu-
informatie slechts voor zover de informatie betrekking heeft op
handelingen met een vertrouwelijk karakter;
c. de opsporing en vervolging van strafbare feiten;
d. de inspectie, controle en toezicht door bestuursorganen;
e. de eerbiediging van de persoonlijke levenssfeer;
f. de bescherming van andere dan in het eerste lid, onderdeel c, genoemde
concurrentiegevoelige bedrijfs- en fabricagegegevens;
g. de bescherming van het milieu waarop deze informatie betrekking heeft;
h. de beveiliging van personen en bedrijven en het voorkomen van
sabotage;
i. het goed functioneren van de Staat, andere publiekrechtelijke lichamen of
bestuursorganen.
3. Indien een verzoek tot openbaarmaking op een van de in het tweede lid
genoemde gronden wordt afgewezen, bevat het besluit hiervoor een
uitdrukkelijke motivering.
4. Openbaarmaking kan tijdelijk achterwege blijven, indien het belang van de
geadresseerde van de informatie om als eerste kennis te nemen van de
informatie dit kennelijk vereist. Het bestuursorgaan doet mededeling aan de
verzoeker van de termijn waarbinnen de openbaarmaking alsnog zal geschieden.
Pagina 9 van 105. In uitzonderlijke gevallen kan openbaarmaking van andere informatie dan
Directie Juridische Zaken
milieu-informatie voorts achterwege blijven indien openbaarmaking onevenredige
benadeling toebrengt aan een ander belang dan genoemd in het eerste of tweede Ons kenmerk
lid en het algemeen belang van openbaarheid niet tegen deze benadeling 2022-0000201752
opweegt. Het bestuursorgaan baseert een beslissing tot achterwege laten van de
openbaarmaking van enige informatie op deze grond ten aanzien van dezelfde
informatie niet tevens op een van de in het eerste of tweede lid genoemde
gronden.
6. Het openbaar maken van informatie blijft in afwijking van het eerste lid,
onderdeel c, in geval van milieu-informatie eveneens achterwege voor zover
daardoor het in het eerste lid, onderdeel c, genoemde belang ernstig geschaad
wordt en het algemeen belang van openbaarheid van informatie niet opweegt
tegen deze schade.
7. Het eerste en tweede lid zijn niet van toepassing op milieu-informatie die
betrekking heeft op emissies in het milieu.
Pagina 10 van 10