File id: 341 File title: wob-besluit-erkenning-genocide-op-koerden.pdf.
[...] Directie Noord- Afrika en
Midden-Oosten
Rijnstraat 8
2515 XP Den Haag
Postbus 20061
2500 EB Den Haag
Nederland
www.rijksoverheid.nl
Nederland
www.nederlandwereldwijd.nl
Contact
wob@minbuza.nl
Onze referentie
BZ-2022.7163
Datum 5 april 2022
Betreft Reactie op uw Wob-verzoek
Geachte [...],
In uw ongedateerde brief, ontvangen op 18 januari 2022, heeft u met een
beroep op de Wet openbaarheid van bestuur (hierna: Wob) informatie
verzocht aangaande de besluitvorming van het Ministerie van
Buitenlandse Zaken betreffende de reactie van de minister van
Buitenlandse Zaken op vragen van Kamerleden aangaande de erkenning
van de genocide op de Koerden. U vraagt documenten aangaande de
besluitvorming van het Ministerie van Buitenlandse Zaken in het voorjaar
(maart-april) van 2008 betreffende de reactie van minister van
Buitenlandse Zaken Maxime Verhagen (CDA) op de vragen van
Kamerleden Van Bommel (SP) en Teeven (VVD).
De ontvangst van uw verzoek is schriftelijk bevestigd bij brief van
19 januari 2022. In de brief van 9 februari 2022 is de beslistermijn met
vier weken verdaagd. Bij e-mail van 7 maart 2022 is de beslistermijn met
twee weken opgeschort in verband met het zienswijzeverzoek aan een
derde belanghebbende. Op 18 maart 2022 werd u per e-mail bericht de
zienswijzeprocedure langer zou duren en u het besluit medio april 2022
zou toegaan.
Met betrekking tot uw verzoek om informatie bericht ik u als volgt.
Wettelijk kader
Uw verzoek valt onder de reikwijdte van de Wob. Voor de relevante Wob-
artikelen verwijs ik u naar de bijlage.
Inventarisatie documenten
Pagina 1 van 5Op basis van uw verzoek zijn in totaal 20 documenten aangetroffen. Deze
documenten zijn opgenomen in een inventarisatielijst, die als bijlage bij Datum
5 april 2022
dit besluit is gevoegd. In de inventarisatielijst is per document
Onze referentie
opgenomen welke weigeringsgrond is toegepast. Deze toepassing komt
BZ-2022.7163
terug in de documenten. Op deze wijze is de motivering van de
geweigerde informatie per document en per passage weergegeven.
Zienswijzen
U bent er over geïnformeerd in de e-mail van 7 maart 2022 dat er een
derde belanghebbende is bij de openbaarmaking van meerdere
documenten en dat deze in de gelegenheid is gesteld hierover zijn
zienswijze te geven.
De zienswijze van de derde belanghebbende heb ik in mijn
belangenafweging meegenomen.
Besluit
Ik heb besloten aan uw verzoek tegemoet te komen en de informatie
waarom u verzocht (deels) openbaar te maken.
Overwegingen
Algemene overweging: openbaarheid t.a.v. een ieder
Allereerst wil ik u wijzen op het volgende. Ingevolge artikel 3, vijfde lid,
van de Wob, wordt een verzoek om informatie ingewilligd met
inachtneming van het bepaalde in de artikelen 10 en 11 van de Wob.
Het recht op openbaarmaking op grond van de Wob dient uitsluitend het
publieke belang van een goede en democratische bestuursvoering. Het
komt iedere burger in gelijke mate toe. Daarom kan ten aanzien van de
openbaarheid geen onderscheid worden gemaakt naar gelang de persoon
of de bedoeling of belangen van de verzoeker. Bij de te verrichten
belangenafweging worden dan ook betrokken het algemene belang bij
openbaarmaking van de gevraagde informatie en de door de
weigeringsgronden te beschermen belangen, maar niet het specifieke
belang van de verzoeker.
Evenmin kent de Wob een beperkte vorm van openbaarmaking. Dit
betekent dat openbaarmaking van de gevraagde documenten uitsluitend
aan u op grond van de Wob niet mogelijk is. Indien ik aan u de
betreffende documenten verstrek, moet ik deze ook aan anderen geven
indien zij daarom verzoeken. In dat licht vindt de onderstaande
belangenafweging/vinden de onderstaande belangenafwegingen dan ook
plaats.
Pagina 2 van 5Datum
5 april 2022
De eerbiediging van de persoonlijke levenssfeer
Onze referentie
BZ-2022.7163
Op grond van artikel 10, tweede lid, aanhef en onder e, van de Wob blijft
verstrekking van informatie achterwege voor zover het belang daarvan
niet opweegt tegen het belang dat de persoonlijke levenssfeer wordt
geëerbiedigd.
In vrijwel alle documenten staan persoonsgegevens. Dit betreft
bijvoorbeeld namen, e-mailadressen, telefoonnummers en functies. Deze
gegevens maak ik niet openbaar. Ik ben van oordeel dat ten aanzien van
de genoemde persoonsgegevens de privacy van betrokkenen prevaleert
boven het belang van openbaarmaking. Hierbij heb ik in de beoordeling
meegewogen of de betrokken personen vanuit hun functie regelmatig in
de openbaarheid treden. De genoemde persoonsgegevens heb ik
verwijderd uit de documenten.
Uit de documenten heb ik ook handtekeningen en parafen verwijderd. Dit
heb ik onder andere gedaan met het oog op het voorkomen van
identiteitsfraude. Ik ben van oordeel dit belang zwaarder weegt dan het
belang van openbaarheid.
Wijze van openbaarmaking en plaatsing op internet
De documenten die door mij openbaar worden gemaakt op grond van de
Wob, treft u bij dit besluit in kopie aan. De openbaar gemaakte
documenten en dit besluit worden geplaatst op www.rijksoverheid.nl,
zodat ze voor een ieder beschikbaar zijn.
Mocht u naar aanleiding van dit besluit vragen hebben, kunt u contact
opnemen met wob@minbuza.nl.
De minister van Buitenlandse Zaken,
namens deze,
de plaatsvervangend directeur Directie Noord-Afrika en Midden-Oosten,
[Deze brief is niet voorzien van een handtekening. In een formele en beveiligde
omgeving is vastgelegd dat de beslissingsbevoegde akkoord is met de inhoud van
dit document en de verzending.]
(Guusje Korthals-Altes)
Pagina 3 van 5Tegen dit besluit kunt u binnen zes weken na de dag waarop dit is bekend Datum
gemaakt een bezwaarschrift indienen, gericht aan de minister van Buitenlandse 5 april 2022
Zaken, t.a.v. de directie Juridische Zaken, postbus 20061, 2500 EB Den Haag. Het Onze referentie
BZ-2022.7163
bezwaarschrift moet zijn ondertekend, voorzien van een datum alsmede de naam
en het adres van de indiener en dient vergezeld te gaan van de gronden waarop
het bezwaar berust, en zo mogelijk, van een afschrift van het besluit waartegen
het bezwaar is gericht.
Bijlage – Relevante artikelen uit de Wob
Artikel 1
In deze wet en de daarop berustende bepalingen wordt verstaan onder:
a. document: een bij een bestuursorgaan berustend schriftelijk stuk of ander
materiaal dat gegevens bevat;
b. bestuurlijke aangelegenheid: een aangelegenheid die betrekking heeft op beleid
van een bestuursorgaan, daaronder begrepen de voorbereiding en de uitvoering
ervan;
c. intern beraad: het beraad over een bestuurlijke aangelegenheid binnen een
bestuursorgaan, dan wel binnen een kring van bestuursorganen in het kader van
de gezamenlijke verantwoordelijkheid voor een bestuurlijke aangelegenheid;
d. niet-ambtelijke adviescommissie: een van overheidswege ingestelde instantie,
met als taak het adviseren van een of meer bestuursorganen en waarvan geen
ambtenaren lid zijn, die het bestuursorgaan waaronder zij ressorteren adviseren
over de onderwerpen die aan de instantie zijn voorgelegd. Ambtenaren, die
secretaris of adviserend lid zijn van een adviesinstantie, worden voor de
toepassing van deze bepaling niet als leden daarvan beschouwd;
e. ambtelijke of gemengd samengestelde adviescommissie: een instantie, met als
taak het adviseren van één of meer bestuursorganen, die geheel of gedeeltelijk is
samengesteld uit ambtenaren, tot wier functie behoort het adviseren van het
bestuursorgaan waaronder zij ressorteren over de onderwerpen die aan de
instantie zijn voorgelegd;
f. persoonlijke beleidsopvatting: een opvatting, voorstel, aanbeveling of conclusie
van een of meer personen over een bestuurlijke aangelegenheid en de daartoe
door hen aangevoerde argumenten;
g. milieu-informatie: hetgeen daaronder wordt verstaan in artikel 19.1a van de Wet
milieubeheer.
Artikel 3
1. Een ieder kan een verzoek om informatie neergelegd in documenten over een
bestuurlijke aangelegenheid richten tot een bestuursorgaan of een onder
verantwoordelijkheid van een bestuursorgaan werkzame instelling, dienst of bedrijf.
2. De verzoeker vermeldt bij zijn verzoek de bestuurlijke aangelegenheid of het daarop
betrekking hebbend document, waarover hij informatie wenst te ontvangen.
3. De verzoeker behoeft bij zijn verzoek geen belang te stellen.
4. Indien een verzoek te algemeen geformuleerd is, verzoekt het bestuursorgaan de
verzoeker zo spoedig mogelijk om zijn verzoek te preciseren en is het hem daarbij
behulpzaam.
5. Een verzoek om informatie wordt ingewilligd met inachtneming van het bepaalde in
de artikelen 10 en 11.
Pagina 4 van 5Artikel 10
1. Het verstrekken van informatie ingevolge deze wet blijft achterwege voor zover dit:
Datum
a. de eenheid van de Kroon in gevaar zou kunnen brengen; 5 april 2022
b. de veiligheid van de Staat zou kunnen schaden; Onze referentie
c. bedrijfs- en fabricagegegevens betreft, die door natuurlijke personen of BZ-2022.7163
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf 2 van hoofdstuk 2 van de Wet
bescherming persoonsgegevens, tenzij de verstrekking kennelijk geen inbreuk op
de persoonlijke levenssfeer maakt.
2. Het verstrekken van informatie ingevolge deze wet blijft eveneens achterwege voor
zover het belang daarvan niet opweegt tegen de volgende belangen:
a. de betrekkingen van Nederland met andere staten en met internationale
organisaties;
b. de economische of financiële belangen van de Staat, de andere publiekrechtelijke
lichamen of de in artikel 1a, onder c en d, bedoelde bestuursorganen;
c. de opsporing en vervolging van strafbare feiten;
d. inspectie, controle en toezicht door bestuursorganen;
e. de eerbiediging van de persoonlijke levenssfeer;
f. het belang, dat de geadresseerde erbij heeft als eerste kennis te kunnen nemen
van de informatie;
g. het voorkomen van onevenredige bevoordeling of benadeling van bij de
aangelegenheid betrokken natuurlijke personen of rechtspersonen dan wel van
derden.
[…]
Bijlage – Inventarisatielijst
nr id datum docnaam beoordeling gronden
1 415551 21/04/2008 Kamervragen Halabja Deels Openbaar 10.2.e
2 415552 21/04/2008 KV Halabja Deels Openbaar 10.2.e
3 415555 24/04/2008 Halabja Deels Openbaar 10.2.e
4 415557 21/04/2008 Kamervragen Halabja Deels Openbaar 10.2.e
5 415558 21/04/2008 Kamervragen Deels Openbaar 10.2.e
6 415559 21/04/2008 KV Halabja Deels Openbaar 10.2.e
7 415563 22/04/2008 Kamervragen Deels Openbaar 10.2.e
8 415566 22/04/2008 Kamervragen Deels Openbaar 10.2.e
9 415567 23/04/2008 Kamervragen Deels Openbaar 10.2.e
10 420071 21/02/2022 KV versie 23/4 Deels Openbaar 10.2.e
11 420074 21/02/2022 Aanzet 1/4/8 Deels Openbaar 10.2.e
12 420076 21/02/2022 beantwoording 1/4/8 def Deels Openbaar 10.2.e
13 420079 21/02/2022 beantwoording 11/4/8 Deels Openbaar 10.2.e
14 420080 21/02/2022 Kamervragen Deels Openbaar 10.2.e
15 420081 21/02/2022 Halabja Deels Openbaar 10.2.e
16 420082 21/02/2022 Communicatie Deels Openbaar 10.2.e
17 420084 21/02/2022 beantwoording Deels Openbaar 10.2.e
18 420091 21/02/2022 Correspondentie Deels Openbaar 10.2.e
19 420092 21/02/2022 beantwoording 3/4/8 Deels Openbaar 10.2.e
20 420096 21/02/2022 Memo 22/4/8, 2, def Deels Openbaar 10.2.e
Pagina 5 van 5