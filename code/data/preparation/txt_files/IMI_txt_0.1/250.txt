File id: 250 File title: Besluit_Wob-verzoek_wrakkenbescherming.pdf.
>Retouradres Postbus 16375 2500 BJ Den Haag
Wetgeving en Juridische
Zaken
Rijnstraat 50
Den Haag
Postbus 16375
2500 BJ Den Haag
www.rijksoverheid.nl
Contact
Per e-mail verzonden
Onze referentie
Bijlagen
Datum 10 februari 2022 2
Betreft Besluit Wob-verzoek Als u belang hebt bij dit besluit,
dan kunt u hiertegen binnen 6
weken, gerekend vanaf de
verzenddatum, bezwaar maken.
Stuur uw bezwaarschrift naar
DUO, Postbus 30205, 2500 GE
Den Haag. U kunt uw bezwaar
ook digitaal indienen op
Geachte , www.bezwaarschriftenocw.nl.
In uw verzoek van 19 oktober 2021 heeft u bij mijn ministerie met een beroep op
de Wet openbaarheid van bestuur (hierna: Wob) om informatie verzocht met
betrekking tot openbaarmaking van alle data van de pilot Wrakkenbescherming.
De pilot heeft een looptijd van 1 mei 2021 tot en met 31 augustus 2021. U
verzoekt om informatie uit de periode van 1 januari 2019 tot en met 19 oktober
2021.
De ontvangst van uw verzoek is schriftelijk bevestigd bij brief van 16 november
2021 met kenmerknummer en per e-mail aan u toegezonden.
In de brief van 1 december 2021, kenmerk , is de beslistermijn met
vier weken verdaagd tot 6 januari 2022. In de brief van 23 december 2021,
kenmerk , is aan u medegedeeld dat de beslistermijn met vier weken is
opgeschort vanwege het vragen van zienswijzen aan derden. De derde
belanghebbende heeft op 3 januari 2022 gereageerd. Tot slot is in de brief van 17
januari 2021, kenmerk , aan u medegedeeld, dat de beslistermijn
wederom met 2 weken is opgeschort wegens het vragen van een tweede
zienswijze. De uiterlijke beslistermijn is daarmee 1 februari 2022 geworden.
1. Wettelijk kader
Uw verzoek valt onder de reikwijdte van de Wob. Voor de relevante Wob-artikelen
verwijs ik u naar de bijlage 1.
2. Inventarisatie documenten
Op basis van uw verzoek zijn in totaal 21 documenten aangetroffen. Deze
documenten zijn opgenomen in een inventarislijst, die als bijlage 2 bij dit besluit
is gevoegd. In dit besluit wordt verwezen naar de corresponderende nummers uit
de inventarislijst, zodat per document duidelijk is wat is besloten.
2.1. Informatie die (deels) buiten de reikwijdte van het verzoek valt
Op grond van artikel 3, eerste lid, van de Wob kan een ieder een verzoek doen
om informatie over een bestuurlijke aangelegenheid neergelegd in documenten.
Pagina 1 van 11De informatie opgenomen in het document met nummer 19 heeft slechts
gedeeltelijk betrekking op de door u genoemde bestuurlijke aangelegenheid. Om
deze reden heb ik deze informatie uit dit document verwijderd.
2.2. Reeds openbare documenten
De Wob is niet van toepassing op reeds openbare documenten. De documenten
met nummers 10a en 14a zijn reeds openbaar en voor een ieder beschikbaar.
Voor de volledigheid staan deze documenten met de betreffende vindplaats wel
vermeld op de inventarislijst in bijlage 2.
3. Zienswijzen
Bij de openbaarmaking van de documenten zijn derde-belanghebbenden
betrokken. Zij zijn in de gelegenheid gesteld hierover hun zienswijze te geven.
De zienswijze van de derde-belanghebbende heb ik in mijn belangenafweging
meegenomen. Ik verwijs daarvoor naar het onderdeel ‘Overwegingen’ onder 5
van deze brief.
4. Besluit
Ik heb besloten deels aan uw verzoek tegemoet te komen en de informatie
waarom u verzocht, opgenomen in de documenten met nummers 1, 2, 2a, 3, 4,
5, 5a, 6, 7, 8, 10, 11, 12, 13, 13a, 14, 15, 17, 18, 19, 20, 21, 22 en 23 openbaar
te maken, met uitzondering van de daarin vermelde persoonsgegevens.
Het document met het nummer 8a maak ik openbaar met uitzondering van de
daarin opgenomen locaties van scheepswrakken en persoonsgegevens.
Tot slot heb ik besloten de door u gevraagde informatie opgenomen in de
documenten met nummers 1a, 6a, 9, 11a, 12a, 15a, 16, 16a, 17a en 20a in het
geheel niet openbaar te maken.
Voor de motivering van dit besluit verwijs ik naar het onderdeel ‘Overwegingen’
onder 5. van deze brief.
5. Overwegingen
Allereerst wil ik u wijzen op het volgende. Ingevolge artikel 3, vijfde lid, van de
Wob, wordt een verzoek om informatie ingewilligd met inachtneming van het
bepaalde in de artikelen 10 en 11.
Het recht op openbaarmaking op grond van de Wob dient uitsluitend het publieke
belang van een goede en democratische bestuursvoering. Het komt iedere burger
in gelijke mate toe. Daarom kan ten aanzien van de openbaarheid geen
onderscheid worden gemaakt naar gelang de persoon of de bedoeling of belangen
van de verzoeker. Bij de te verrichten belangenafweging worden dan ook
betrokken het algemene belang bij openbaarmaking van de gevraagde informatie
en de door de weigeringsgronden te beschermen belangen, maar niet het
specifieke belang van de verzoeker.
Evenmin kent de Wob een beperkte vorm van openbaarmaking. Dit betekent dat
openbaarmaking van de gevraagde documenten uitsluitend aan u op grond van
Pagina 2 van 11de Wob niet mogelijk is. Indien ik aan u de betreffende documenten verstrek,
moet ik deze ook aan anderen geven indien zij daarom verzoeken. In dat licht
vindt de onderstaande belangenafweging/vinden de onderstaande
belangenafwegingen dan ook plaats.
Meer in het algemeen wil ik u mededelen dat ik in het kader van de Wob
referentie- en kenmerknummers uit documenten verwijderd heb om misbruik
hiervan (door een ieder) te voorkomen.
5.1 Inspectie, controle en toezicht door bestuursorganen
Op grond van artikel 10, tweede lid, aanhef en onder d, van de Wob blijft
verstrekking van informatie achterwege voor zover het belang daarvan niet
opweegt tegen het belang van inspectie, controle en toezicht door
bestuursorganen.
Bij de documenten met nummers 2a, 5a, 6, 6a, 8a, 9, 11, 13a, 16, 17a en 20a is
het belang van inspectie, controle en toezicht door de Kustwacht en Douane in
het geding. Deze documenten bevatten informatie over controle met strategische
onderbouwingen. Door (gedeeltelijke) openbaarmaking van deze documenten
zou informatie over de controlestrategie van de Kustwacht en de Douane
algemeen bekend worden gemaakt. Te verwachten is dat dit zal leiden tot
calculerend gedrag waardoor de controle ernstig zou worden belemmerd. In
sommige documenten zijn de strategische beschouwingen zo nauw verweven met
de andere informatie uit het document, dat ook een gedeeltelijke openbaarmaking
calculerend gedrag in de hand kan werken.
Ik ben van oordeel dat dit belang zwaarder moet wegen dan het belang van
openbaarheid. Ik heb daarom besloten de desbetreffende informatie niet of
gedeeltelijk niet openbaar te maken.
5.2 De eerbiediging van de persoonlijke levenssfeer
Op grond van artikel 10, tweede lid, aanhef en onder e, van de Wob blijft
verstrekking van informatie achterwege voor zover het belang daarvan niet
opweegt tegen het belang dat de persoonlijke levenssfeer wordt geëerbiedigd.
In de documenten met de nummers 1, 2, 2a, 3, 4, 5, 6, 7, 8, 8a, 11, 12, 13a, 14,
15, 17, 18, 19, 20, 21, 22 en 23 staan persoonsgegevens. Het betreft o.a.
namen, initialen, e-mailadressen, telefoonnummers, functieomschrijvingen,
werkdagen, handtekeningen en andere informatie van ambtenaren en andere
personen. Ik ben van oordeel dat t.a.v. deze gegevens het belang dat de
persoonlijke levenssfeer wordt geëerbiedigd, zwaarder moet wegen dan het
belang van openbaarheid. Daarom heb ik de persoonsgegevens verwijderd uit
deze documenten.
Deze documenten bevatten ook persoonsgegevens die herleidbaar zijn naar
ambtenaren. In het kader van goed werkgeverschap ben ik van oordeel dat ten
aanzien van deze gegevens het belang dat de persoonlijke levenssfeer wordt
geëerbiedigd, zwaarder moet wegen dan het belang van openbaarheid. Dit ter
bescherming van de persoonlijke levenssfeer van de betrokken ambtenaar.
Daarbij is van belang dat het hier niet gaat om het opgeven van een naam aan
een individuele burger die met een ambtenaar in contact treedt, maar om
Pagina 3 van 11openbaarmaking van de naam in de zin van de Wob. Ook deze gegevens heb ik
uit de documenten verwijderd.
5.3 Intern beraad en het niet- openbaar maken van concepten.
Uitgangspunt van de Wob is dat overheidsinformatie openbaar is. Dit geldt in
beginsel ook voor documenten opgesteld ten behoeve van intern beraad. Dit is
het beraad over een bestuurlijke aangelegenheid binnen een bestuursorgaan, dan
wel binnen een kring van overheden in het kader van de gezamenlijke
verantwoordelijkheid voor een bestuurlijke aangelegenheid. Uit de
wetsgeschiedenis blijkt dat onder het begrip ‘documenten opgesteld ten behoeve
van intern beraad’ onder meer moeten worden begrepen: nota’s van ambtenaren
aan hun politieke en ambtelijk leidinggevenden, correspondentie tussen de
onderdelen van een ministerie en tussen ministeries onderling, concepten van
stukken, agenda’s, notulen, samenvattingen en conclusies van interne
besprekingen en rapporten van ambtelijke adviescommissies. Degene die de
stukken heeft opgesteld moet de bedoeling hebben gehad dat ze zouden dienen
voor intern beraad.
Artikel 11, eerste lid, van de Wob bepaalt dat uit documenten die zijn opgesteld
ten behoeve van intern beraad geen informatie wordt verstrekt over persoonlijke
beleidsopvattingen. Onder ‘persoonlijke beleidsopvattingen’ wordt verstaan:
ambtelijke adviezen, visies, standpunten en overwegingen. Dergelijke opvattingen
worden niet openbaar gemaakt omdat een zekere mate van veiligheid en
vertrouwelijkheid noodzakelijk is om te kunnen komen tot een effectieve
besluitvorming. Ambtenaren en bestuurders moeten onderling en met
bewindspersonen kunnen brainstormen. Feiten, prognoses, beleidsalternatieven,
de gevolgen van een bepaald beleidsalternatief of andere onderdelen met een
overwegend objectief karakter worden door mij niet beschouwd als persoonlijke
beleidsopvattingen. De totstandkoming van beleid en regelgeving wordt met de
openbaarheid van dergelijke informatie inzichtelijk.
De documenten met nummers 1a, 11a, 12a, 15a en 16a zijn opgesteld ten
behoeve van intern beraad. Het betreft conceptversies van documenten Ik acht
het niet in het belang van een goede en democratische bestuursvoering dat van
eenzelfde document meerdere versies in het publieke domein in omloop zijn, met
als mogelijk gevolg dat onduidelijkheid ontstaat over de inhoud van het
betreffende document. Om die reden maak ik concepten in hun geheel niet
openbaar. Dit is slechts anders daar waar de concepten reeds met derden zijn
gedeeld.
5.4 Locaties van scheepswrakken
Het document met het nummer 8a bevat informatie over de locaties van
scheepswrakken. Over het openbaar maken van locaties van scheepswrakken heb
ik reeds een beslissing genomen. Het betrof een beslissing over de
openbaarmaking van geografische data van maritieme vondstmeldingen bij de
Rijksdienst voor het Cultureel Erfgoed (hierna: RCE). Voor de motivering van dit
onderdeel volsta ik met een herhaling van de motivering uit dat besluit hieronder.
Het UNESCO-verdrag en het Weens Verdraqenverdraq
Voor de geografische data betreffende maritieme vondstmeldingen speelt het
Verdrag inzake de bescherming van het cultureel erfgoed onder water (hierna:
UNESCO-verdrag) een belangrijke rol. De Nederlandse Staat heeft het
Pagina 4 van 11UNESCO-verdrag nog niet geratificeerd. Art. 18 van het Weens Verdragenverdrag
staat er echter aan in de weg dat de Staat handelingen verricht die het voorwerp
en doel van het UNESCO-verdrag zouden ontnemen. Het Koninkrijk der
Nederlanden is partij bij dit verdrag en hier dus ook aan gebonden. Dat het ook
echt de bedoeling is dat de Nederlandse Staat gebonden wordt aan het
UNESCO-verdrag blijkt onder meer uitdrukkelijk uit de Kamerbrief van 19 mei
2016, waarin de ratificatie is aangekondigd (ref. nr. 929389). Het UNESCO-
verdrag is dus bepalend voor de manier waarop de Staat nu moet handelen. In
art. 2 van het UNESCO-verdrag staan de doelstellingen benoemd.
In art. 19 UNESCO-verdrag is opgenomen wat wel en niet is toegestaan rond het
samenwerken en delen van informatie. In het derde lid staat dat informatie met
betrekking tot ontdekking of locatie van cultureel erfgoed onder water
vertrouwelijk wordt behandeld en voorbehouden blijft aan de bevoegde
autoriteiten van de Staten die partij zijn, voor zover in overeenstemming met hun
nationale wetgeving, zolang openbaarmaking van deze informatie een gevaar of
anderszins een risico kan vormen voor het behoud van dit cultureel erfgoed onder
water.
Dat sprake is van een reëel gevaar en risico voor behoud van het cultureel
erfgoed onder water bij openbaarmaking van informatie met betrekking tot alle
locaties in
maritieme vondstmeldingen is evident. Op het risico van roof van maritiem
erfgoed wordt gewezen door zowel de wetgever, de partijen bij het UNESCO-
verdrag als de partijen bij het Europees Verdrag inzake de bescherming van het
archeologisch erfgoed (Verdrag van Valletta). Ook in de eerdergenoemde
Kamerbrief wordt stilgestaan bij de noodzaak dit erfgoed te beschermen.
Indien de gevraagde informatie openbaar wordt voor een ieder kan deze
informatie ook worden aangewend voor ongeoorloofde activiteiten gericht op
cultureel erfgoed onder water, die een bedreiging vormen voor het behoud van dit
erfgoed.
Openbaarmaking van informatie omtrent geografische data betreffende maritieme
vondsmeldingen is in strijd met het voorwerp en het doel van het UNESCO-
verdrag en meer specifiek met art. 19, derde lid, van het UNESCO-verdrag, nu
hier in is opgenomen dat de ontdekking of locatie van cultureel erfgoed onder
water vertrouwelijk moet worden behandeld en voorbehouden blijft aan de
autoriteiten van de Staten die partij zijn bij het verdrag.
Nu openbaarmaking van locaties van alle maritieme vondstmeldingen die bij de
RCE aanwezig zijn in strijd zou zijn met het voorwerp en doel - en ook een
specifieke bepaling - van het UNESCO-verdrag, zou openbaarmaking op grond
van de Wob evenals de algemene toets waartoe de Wob verplicht zich derhalve
niet
verhouden met het Weens Verdragenverdrag.
Op grond van het in het Nederlands recht algemeen erkende ongeschreven
constitutionele superioriteitsbeginsel gaat bij strijdigheid tussen lagere
regelgeving (in casu de Wob) en hogere regelgeving (het internationale Weens
Verdragenverdrag) de hogere regelgeving voor. Dit betekent dat in dit specifieke
geval de Wob buiten toepassing moet worden gelaten voor zover dit zich niet
verhoudt met het Weens Verdragenverdrag. Het internationale recht staat er
immers aan in de weg dat deze informatie nu op grond van de Wob openbaar zou
worden gemaakt of ten aanzien hiervan überhaupt een belangenafweging zou
moeten worden gemaakt.
Pagina 5 van 116 Wijze van openbaarmaking
De documenten die met dit besluit openbaar worden, worden tezamen met dit
besluit digitaal aan u verstrekt.
7 Plaatsing op internet
Dit besluit en de daarmee openbaar gemaakte stukken worden op
www.rijksoverheid.nl geplaatst.
Een afschrift van dit besluit zend ik aan de belanghebbenden.
De Staatssecretaris van Onderwijs, Cultuur en Wetenschap,
namens deze,
de directeur Wetgeving en Juridische Zaken,
Pagina 6 van 11Bijlage 1 – Relevante artikelen
Artikel 1
In deze wet en de daarop berustende bepalingen wordt verstaan onder:
a. document: een bij een bestuursorgaan berustend schriftelijk stuk of ander
materiaal dat gegevens bevat;
b. bestuurlijke aangelegenheid: een aangelegenheid die betrekking heeft op
beleid van een bestuursorgaan, daaronder begrepen de voorbereiding en
de uitvoering ervan;
c. intern beraad: het beraad over een bestuurlijke aangelegenheid binnen
een bestuursorgaan, dan wel binnen een kring van bestuursorganen in
het kader van de gezamenlijke verantwoordelijkheid voor een bestuurlijke
aangelegenheid;
d. niet-ambtelijke adviescommissie: een van overheidswege ingestelde
instantie, met als taak het adviseren van een of meer bestuursorganen en
waarvan geen ambtenaren lid zijn, die het bestuursorgaan waaronder zij
ressorteren adviseren over de onderwerpen die aan de instantie zijn
voorgelegd. Ambtenaren, die secretaris of adviserend lid zijn van een
adviesinstantie, worden voor de toepassing van deze bepaling niet als
leden daarvan beschouwd;
e. ambtelijke of gemengd samengestelde adviescommissie: een instantie,
met als taak het adviseren van één of meer bestuursorganen, die geheel
of gedeeltelijk is samengesteld uit ambtenaren, tot wier functie behoort
het adviseren van het bestuursorgaan waaronder zij ressorteren over de
onderwerpen die aan de instantie zijn voorgelegd;
f. persoonlijke beleidsopvatting: een opvatting, voorstel, aanbeveling of
conclusie van een of meer personen over een bestuurlijke aangelegenheid
en de daartoe door hen aangevoerde argumenten;
g. milieu-informatie: hetgeen daaronder wordt verstaan in artikel 19.1a van
de Wet milieubeheer.
Artikel 3
1. Een ieder kan een verzoek om informatie neergelegd in documenten over een
bestuurlijke aangelegenheid richten tot een bestuursorgaan of een onder
verantwoordelijkheid van een bestuursorgaan werkzame instelling, dienst of
bedrijf.
2. De verzoeker vermeldt bij zijn verzoek de bestuurlijke aangelegenheid of het
daarop betrekking hebbend document, waarover hij informatie wenst te
ontvangen.
3. De verzoeker behoeft bij zijn verzoek geen belang te stellen.
4. Indien een verzoek te algemeen geformuleerd is, verzoekt het bestuursorgaan
de verzoeker zo spoedig mogelijk om zijn verzoek te preciseren en is het hem
daarbij behulpzaam.
5. Een verzoek om informatie wordt ingewilligd met inachtneming van het
bepaalde in de artikelen 10 en 11.
Artikel 6
1. Het bestuursorgaan beslist op het verzoek om informatie zo spoedig mogelijk,
doch uiterlijk binnen vier weken gerekend vanaf de dag na die waarop het
verzoek is ontvangen.
Pagina 7 van 112. Het bestuursorgaan kan de beslissing voor ten hoogste vier weken verdagen.
Van de verdaging wordt voor de afloop van de eerste termijn schriftelijk
gemotiveerd mededeling gedaan aan de verzoeker.
3. Onverminderd artikel 4:15 van de Algemene wet bestuursrecht wordt de
termijn voor het geven van een beschikking opgeschort gerekend vanaf de dag na
die waarop het bestuursorgaan de verzoeker meedeelt dat toepassing is gegeven
aan artikel 4:8 van de Algemene wet bestuursrecht, tot de dag waarop door de
belanghebbende of belanghebbenden een zienswijze naar voren is gebracht of de
daarvoor gestelde termijn ongebruikt is verstreken.
4. Indien de opschorting, bedoeld in het derde lid, eindigt, doet het
bestuursorgaan daarvan zo spoedig mogelijk mededeling aan de verzoeker, onder
vermelding van de termijn binnen welke de beschikking alsnog moet worden
gegeven.
5. Indien het bestuursorgaan heeft besloten informatie te verstrekken, wordt de
informatie verstrekt tegelijk met de bekendmaking van het besluit, tenzij naar
verwachting een belanghebbende bezwaar daar tegen heeft, in welk geval de
informatie niet eerder wordt verstrekt dan twee weken nadat de beslissing is
bekendgemaakt.
6. Voor zover het verzoek betrekking heeft op het verstrekken van milieu-
informatie:
a. bedraagt de uiterste beslistermijn in afwijking van het eerste lid twee
weken indien het bestuursorgaan voornemens is de milieu-informatie te
verstrekken terwijl naar verwachting een belanghebbende daar bezwaar
tegen heeft;
b. kan de beslissing slechts worden verdaagd op grond van het tweede lid,
indien de omvang of de gecompliceerdheid van de milieu-informatie een
verlenging rechtvaardigt;
c. zijn het derde en vierde lid niet van toepassing.
Artikel 10
1. Het verstrekken van informatie ingevolge deze wet blijft achterwege voor zover
dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft, die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf 2 van hoofdstuk 2
van de Wet bescherming persoonsgegevens, tenzij de verstrekking
kennelijk geen inbreuk op de persoonlijke levenssfeer maakt.
2. Het verstrekken van informatie ingevolge deze wet blijft eveneens achterwege
voor zover het belang daarvan niet opweegt tegen de volgende belangen:
a. de betrekkingen van Nederland met andere staten en met internationale
organisaties;
b. de economische of financiële belangen van de Staat, de andere
publiekrechtelijke lichamen of de in artikel 1a, onder c en d, bedoelde
bestuursorganen;
c. de opsporing en vervolging van strafbare feiten;
d. inspectie, controle en toezicht door bestuursorganen;
e. de eerbiediging van de persoonlijke levenssfeer;
f. het belang, dat de geadresseerde erbij heeft als eerste kennis te kunnen
nemen van de informatie;
Pagina 8 van 11g. het voorkomen van onevenredige bevoordeling of benadeling van bij de
aangelegenheid betrokken natuurlijke personen of rechtspersonen dan
wel van derden.
3. Het tweede lid, aanhef en onder e, is niet van toepassing voorzover de
betrokken persoon heeft ingestemd met openbaarmaking.
4. Het eerste lid, aanhef en onder c en d, het tweede lid, aanhef en onder e, en
het zevende lid, aanhef en onder a, zijn niet van toepassing voorzover het milieu-
informatie betreft die betrekking heeft op emissies in het milieu. Voorts blijft in
afwijking van het eerste lid, aanhef en onder c, het verstrekken van milieu-
informatie uitsluitend achterwege voorzover het belang van openbaarmaking niet
opweegt tegen het daar genoemde belang.
5. Het tweede lid, aanhef en onder b, is van toepassing op het verstrekken van
milieu-informatie voor zover deze handelingen betreft met een vertrouwelijk
karakter.
6. Het tweede lid, aanhef en onder g, is niet van toepassing op het verstrekken
van milieu-informatie.
7. Het verstrekken van milieu-informatie ingevolge deze wet blijft eveneens
achterwege voorzover het belang daarvan niet opweegt tegen de volgende
belangen:
a. de bescherming van het milieu waarop deze informatie betrekking heeft;
b. de beveiliging van bedrijven en het voorkomen van sabotage.
8. Voorzover het vierde lid, eerste volzin, niet van toepassing is, wordt bij het
toepassen van het eerste, tweede en zevende lid op milieu-informatie in
aanmerking genomen of deze informatie betrekking heeft op emissies in het
milieu.
Artikel 11
1. In geval van een verzoek om informatie uit documenten, opgesteld ten
behoeve van intern beraad, wordt geen informatie verstrekt over daarin
opgenomen persoonlijke beleidsopvattingen.
2. Over persoonlijke beleidsopvattingen kan met het oog op een goede en
democratische bestuursvoering informatie worden verstrekt in niet tot personen
herleidbare vorm. Indien degene die deze opvattingen heeft geuit of zich erachter
heeft gesteld, daarmee heeft ingestemd, kan de informatie in tot personen
herleidbare vorm worden verstrekt.
3. Met betrekking tot adviezen van een ambtelijke of gemengd samengestelde
adviescommissie kan het verstrekken van informatie over de daarin opgenomen
persoonlijke beleidsopvattingen plaatsvinden, indien het voornemen daartoe door
het bestuursorgaan dat het rechtstreeks aangaat aan de leden van de
adviescommissie voor de aanvang van hun werkzaamheden kenbaar is gemaakt.
4. In afwijking van het eerste lid wordt bij milieu-informatie het belang van de
bescherming van de persoonlijke beleidsopvattingen afgewogen tegen het belang
van openbaarmaking. Informatie over persoonlijke beleidsopvattingen kan worden
verstrekt in niet tot personen herleidbare vorm. Het tweede lid, tweede volzin, is
van overeenkomstige toepassing.
Pagina 9 van 11UNESCO-verdrag
Artikel 2
1. Met dit Verdrag wordt beoogd de bescherming van cultureel erfgoed onder
water te waarborgen en te versterken.
2. Staten die partij zijn werken samen bij de bescherming van cultureel erfgoed
onder water.
3. Staten die partij zijn zorgen voor het behoud van cultureel erfgoed onder water
ten behoeve van de mensheid, in overeenstemming met de bepalingen van dit
Verdrag.
4. Staten die partij zijn nemen individueel of, in voorkomend geval, gezamenlijk,
alle passende maatregelen in overeenstemming met dit Verdrag en met het
internationaal recht die nodig zijn om cultureel erfgoed onder water te
beschermen en maken daartoe gebruik van de best bruikbare middelen die zij tot
hun beschikking hebben en in overeenstemming met hun vermogen.
5. Het behoud in situ van cultureel erfgoed onder water wordt als voorkeursoptie
beschouwd, alvorens activiteiten gericht op dit erfgoed worden toegestaan of
verricht.
6. Geborgen cultureel erfgoed onder water wordt opgeslagen, bewaard en
beheerd op een wijze die het langdurige behoud ervan waarborgt.
7. Cultureel erfgoed onder water wordt niet commercieel geëxploiteerd.
8. Overeenkomstig de praktijk van de staten en het internationaal recht, met
inbegrip van het Verdrag van de Verenigde Naties inzake het recht van de zee,
mag niets in dit Verdrag zo worden uitgelegd dat de regels van het internationaal
recht en de praktijk van de staten met betrekking tot soevereine immuniteiten of
de rechten van enige staat met betrekking tot zijn vaartuigen en luchtvaartuigen
wijzigen.
9. Staten die partij zijn dragen er zorg voor dat alle menselijke resten die zich in
de maritieme wateren bevinden met respect worden behandeld.
10. Verantwoorde, niet-verstorende toegang van het publiek tot in situ cultureel
erfgoed onder water om te observeren of te documenteren wordt aangemoedigd
om het publieke bewustzijn van, de waardering voor en bescherming van dit
erfgoed te bevorderen, tenzij dergelijke toegang onverenigbaar is met de
bescherming en het beheer ervan.
11. Geen enkele uit hoofde van dit Verdrag verrichte handeling of activiteit vormt
een grond voor het maken, verdedigen of betwisten van enige aanspraak op
nationale soevereiniteit of rechtsmacht.
Artikel 19.
Pagina 10 van 111. Staten die partij zijn werken samen en verlenen elkaar bijstand bij de
bescherming en het beheer van cultureel erfgoed onder water uit hoofde van dit
Verdrag, met inbegrip van, indien uitvoerbaar, samenwerking bij het
onderzoeken, het opgraven, het documenteren, het behoud, het bestuderen en
het tonen van dergelijk erfgoed.
2. Voor zover verenigbaar is met de doelstellingen van dit Verdrag verbindt elke
staat die partij is zich ertoe informatie over cultureel erfgoed onder water te delen
met andere staten die partij zijn, met inbegrip van de ontdekking van erfgoed, de
locatie van erfgoed, erfgoed dat opgegraven of geborgen is in strijd met dit
Verdrag of anderszins in strijd met het internationaal recht, toepasselijke
wetenschappelijke methoden en technologieën, en juridische ontwikkelingen met
betrekking tot dit erfgoed.
3. Informatie die wordt gedeeld tussen staten die partij zijn, of tussen UNESCO en
staten die partij zijn, met betrekking tot de ontdekking of locatie van cultureel
erfgoed onder water wordt vertrouwelijk behandeld en blijft voorbehouden aan de
bevoegde autoriteiten van de staten die partij zijn, voor zover in
overeenstemming met hun nationale wetgeving, zo lang de openbaarmaking van
deze informatie een gevaar of anderszins een risico kan vormen voor het behoud
van dit cultureel erfgoed onder water.
4. Elke staat die partij is neemt alle uitvoerbare maatregelen om, voor zover
mogelijk onder andere door middel van daartoe geëigende internationale
databases, informatie te verspreiden over cultureel erfgoed onder water dat is
opgegraven of geborgen in strijd met dit Verdrag of anderszins in strijd met het
internationaal recht.
Weens Verdragenverdrag
Artikel 18
Een Staat moet zich onthouden van handelingen die een verdrag zijn voorwerp en
zijn doel zouden ontnemen, indien:
a. hij het verdrag heeft ondertekend of de akten die het verdrag vormen heeft
uitgewisseld onder voorbehoud van bekrachtiging, aanvaarding of goedkeuring,
totdat hij zijn bedoeling geen partij te willen worden bij het verdrag kenbaar heeft
gemaakt; of
b. hij zijn instemming door het verdrag gebonden te worden tot uitdrukking heeft
gebracht in de periode die aan de inwerkingtreding van het verdrag voorafgaat op
voorwaarde dat deze inwerkingtreding niet onnodig wordt vertraagd.
Pagina 11 van 11