File id: 392 File title: wob-woo-besluit-22-0178-bestrijdingsmiddel-xentari-en-paarden.pdf.
Nederlandse Voedsel-en
Warenaucoriteic
Minisrerie van Landbouw,
Nacuuren Voedselkw<1liceit
> Retouradres Postbus 43006 3540 AA Utrecht
directie Strategie
divisie Juridische zaken
Catharijnesingel 59
3511 GG Utrecht
Postbus 43006
3540 AA Utrecht
www.nvwa.nl
Onze referentie
Datum: Verzonden per email op 30 juni 2022 TRCNVWA/2022/22-0178
Betreft: Besluit op Woo-verzoek 22-0178
Bijlagen
1. Inventarislijst
Geachte
I n uw verzoek van 27 februari 2022, door mij op dezelfde dag ontvangen, heeft u
de Nederlandse Voedsel- en Warenautoriteit (hierna: NVWA) gevraagd informatie
openbaar te maken over de toepassing van het bestrijdingsmiddel Xentari
waardoor mogelijk 5 van uw paarden overleden zijn.
Op 28 februari 2022 hebben wij u bericht gestuurd dat uw verzoek in goede orde
is ontvangen. Op 22 maart 2022 heb ik aangegeven dat het niet mogelijk is om
binnen vier weken op uw verzoek te beslissen. Ik zou hiervoor vier weken extra
nodig hebben. De reden hiervoor is dat een zorgvuldige behandeling meer tijd
vraagt. De uiterste beslisdatum is daarmee 24 april 2022 geworden. Helaas is het
mij niet gelukt om binnen de termijn op uw verzoek te beslissen, mijn excuses
hiervoor.
Ter precisering van dit verzoek heeft u op 25 en 31 mei telefonisch contact gehad
met een medewerker van het Team Openbaarmaking en Privacy van de NVWA en
heeft u op 31 mei en 2 juni 2022 twee e-mails verzonden. De precisering houdt in
dat uw verzoek in eerste instantie ziet op alle rapporten van de Wageningen
University & Research (hierna: WUR) die betrekking hebben op het gebruik van
Xentari dat mogelijk verband houdt met uw overleden paarden. Met u is
kortgesloten dat ik hierover een eerste deelbesluit neem. Mocht u na afronding
hiervan uw oorspronkelijk verzoek alsnog wensen door te zetten, dan neem ik
hierover een tweede deelbesluit.
Wettelijk kader
U heeft met een beroep op de Wet openbaarheid van bestuur (hierna: Wob)
verzocht om openbaarmaking. Op 1 mei 2022 is de Wet open overheid (hierna:
Woo) inwerking getreden en is de Wob ingetrokken (artikel 10.1 Woo). Ik
behandel uw verzoek daarom als een verzoek op grond van de Woo.
Inventarisatie documenten
Op basis van uw verzoek zijn in totaal zes documenten aangetroffen. Deze
documenten zijn opgenomen in een inventarislijst, die als bijlage bij dit besluit is
gevoegd. In dit besluit wordt verwezen naar de corresponderende nummers uit de
inventarislijst, zodat per document duidelijk is wat is besloten.
Zienswijzen
Belanghebbenden is gevraagd hun mening te geven over de voorgenomen
openbaarmaking van de door u gevraagde informatie. De meningen van de
betrokken belanghebbenden heb ik in mijn belangenafweging meegenomen.
Pagina 1 van 6Directie Strategie
Divisie Juridische Zaken
Onze referentie
TRCNVWA/2022/22-0178
Besluit
Gedeeltelijk openbaar
Ik heb besloten deels aan uw verzoek tegemoet te komen en de informatie
waarom u verzocht, gedeeltelijk openbaar te maken. Per document is op de
inventarislijst aangegeven welke uitzonderingsgronden zijn toegepast.
De inventarislijst maakt integraal onderdeel uit van het besluit. Voor de
motivering verwijs ik naar het onderdeel “Overwegingen” van deze brief.
Overwegingen
Algemene overweging: openbaarheid t.a.v. een ieder
Als eerste wil ik u wijzen op het volgende.
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in het eerste artikel 1.1 van de
Woo. Dit is een belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. De Woo is
niet van toepassing op informatie die al openbaar is.
Algemene uitgangspunten bij toetsing aan de uitzonderingsgronden
De toetsing aan de uitzonderingsgronden verloopt als volgt. Eerst kijk ik of één
van de uitzonderingsgronden speelt. Dat doe ik meestal per alinea, soms per zin.
Vervolgens kijk ik wat voor soort uitzonderingsgrond het is. Als het een absolute
uitzonderingsgrond is, mag ik de informatie niet verstrekken. Als het een relatieve
uitzonderingsgrond is, moet ik een afweging maken tussen het algemene belang
van openbaarheid en het specifieke belang dat de uitzonderingsgrond beschermt.
Daarbij weegt het belang van openbaarheid zwaar. Als ik informatie weiger, moet
ik goed motiveren waarom ik dat doe. Dat geldt nog sterker als de informatie
ouder dan vijf jaar is.
Wanneer het gaat om informatie waar belangen van anderen bij betrokken zijn,
moet ik hen de mogelijkheid geven om een zienswijze in te dienen. Dit betekent
dat zij hun mening kunnen geven over of de informatie wel of niet openbaar
gemaakt moet worden. Het is uiteindelijk aan mij om te beslissen of ik de
informatie openbaar maak.
In de inventarislijst heb ik opgenomen welke uitzonderingsgronden van toepassing
zijn.
Pagina 2 van 6Directie Strategie
Divisie Juridische Zaken
Onze referentie
TRCNVWA/2022/22-0178
De eerbiediging van de persoonlijke levenssfeer
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken voor zover dit de persoonlijke levenssfeer schaadt en
dit belang zwaarder weegt dan het belang van openbaarheid.
Het gaat om persoonsgegevens die (indirect) te herleiden zijn tot een persoon
zoals (voor)namen, e-mailadressen en telefoonnummers. In de documenten met
nummers 1 en 3 tot en met 5 is dit het geval. Het is niet ondenkbaar dat
personen ongewenst in hun persoonlijke levenssfeer zullen worden benaderd op
grond van de informatie in deze documenten.
In het document met nummer 1 staan ook persoonsgegevens van een ambtenaar.
Het gaat om gegevens die herleidbaar zijn tot een persoon, zoals onder meer de
(voor)naam en voorletter(s). In het kader van goed werkgeverschap vind ik dat
het belang van privacy zwaarder moet wegen dan het belang van openbaarheid.
Dit ter bescherming van de privacy van de betrokken ambtenaar. De met naam
genoemde ambtenaar betreft een controleur van de NVWA. Het gaat om een
ambtenaar die niet zelfstandig of in mandaat namens de staatssecretaris of
minister besluiten neemt ten aanzien van een bestuurlijke aangelegenheid. Ook
beschikt hij/zij niet over een bepaald gezag. Daarbij weegt mee dat het hier niet
gaat om het opgeven van een naam aan een individuele burger die met een
ambtenaar in contact treedt, maar om openbaarmaking op grond van de Woo. Om
deze redenen maak ik betreffende informatie niet openbaar.
Gelet op bovenstaande dient het belang van openbaarmaking dan ook te wijken
voor het belang dat de persoonlijke levenssfeer wordt geëerbiedigd. Ik vind het
namelijk belangrijk dat de identiteit van betrokkene(n) niet bekend wordt, omdat
dit zijn of haar privacy kan schenden. Dat vind ik niet wenselijk. Daarom maak ik
betreffende persoonsgegevens niet openbaar.
Persoonlijke beleidsopvattingen in een document voor intern beraad
Uitgangspunt van de Woo is dat overheidsinformatie openbaar is. Dit geldt in
principe ook voor documenten opgesteld voor intern beraad. Intern beraad is het
overleg tussen ambtenaren binnen een bestuursorgaan, of binnen een kring van
bestuursorganen die gezamenlijk verantwoordelijk zijn voor een bestuurlijke
aangelegenheid. Aan het intern beraad kunnen ook partijen van buiten de
overheid deelnemen, die stukken opstellen om deze binnen de overheid te laten
gebruiken. Documenten die bestemd zijn voor intern beraad kunnen persoonlijke
beleidsopvattingen en zogenaamde voorgedachten van ambtenaren bevatten. Dat
is ook hier het geval met de openbaar te maken e-mail (document met nummer
1). Ten aanzien van de openbaarmaking van betreffende persoonlijke
beleidsopvatting geldt het volgende.
Op grond van artikel 5.2, tweede lid, van de Woo kan ik besluiten informatie te
geven over persoonlijke beleidsopvattingen als ik dat in het belang acht van een
goede en democratische bestuursvoering. Deze informatie wordt dan gegeven in
Pagina 3 van 6Directie Strategie
Divisie Juridische Zaken
Onze referentie
TRCNVWA/2022/22-0178
geanonimiseerde vorm. Uit betreffende e-mail kan worden opgemaakt dat de
passage uit dit document redelijkerwijs te beschouwen is als bedoeld voor intern
beraad. Het betreft correspondentie die een mening c.q. commentaar bevat. In dit
geval maak ik deze persoonlijke beleidsopvatting in betreffende e-mail toch
openbaar in het belang van een goede en democratische bestuursvoering.
Wijze van openbaarmaking
Er zijn belanghebbenden betrokken bij de door u gevraagde openbaarmaking (zie
onderdeel ‘zienswijzen’ van deze beschikking). Aangezien deze belanghebbenden
mogelijk bezwaar hebben tegen de openbaarmaking van de informatie, vindt de
feitelijke openbaarmaking van vijf documenten niet eerder plaats dan twee weken
na dagtekening van deze beschikking conform artikel 4.4, vijfde lid, van de Woo. Eén
document treft u bij dit besluit in kopie aan.
De belanghebbenden krijgen de komende twee weken de gelegenheid om de
openbaarmaking van de informatie in betreffende 5 documenten tegen te houden.
Dit kunnen de belanghebbenden doen door het indienen van een bezwaarschrift
(zie onderdeel ‘bezwaarmogelijkheid’ van deze beschikking) en door daarnaast de
rechtbank te vragen dit besluit tot openbaarmaking, bij wijze van voorlopige
voorziening, te schorsen. Om die reden kies ik ervoor om het toesturen en
publiceren van de documenten uit te stellen tot het moment dat de
belanghebbenden definitief geen gebruik van deze mogelijkheden hebben
gemaakt of tot het moment dat de rechter heeft bepaald dat openbaarmaking
plaats kan vinden.
Dit besluit en de documenten die voor iedereen (gedeeltelijk) openbaar worden
gemaakt, worden op www.rijksoverheid.nl gepubliceerd.
Een geanonimiseerd afschrift van dit besluit verzend ik naar de derde-
belanghebbenden.
Hoogachtend,
De Minister van Landbouw, Natuur en Voedselkwaliteit,
namens deze,
mr. A.A. ten Cate
Teamleider Openbaarmaking en privacy
Pagina 4 van 6Directie Strategie
Divisie Juridische Zaken
Onze referentie
TRCNVWA/2022/22-0178
Vragen
Mocht u vragen hebben over de afhandeling van uw verzoek dan kunt u contact
opnemen met Medewerker Advisering.
is bereikbaar op het telefoonnummer U kunt ook een e-
mail sturen aan wooverzoeken@nvwa.nl. Voor meer informatie over de Woo-
procedure kunt u kijken op www.rijksoverheid.nl.
Bezwaarmogelijkheid
Als u het niet eens bent met dit besluit, kunt u binnen zes weken - na verzending
van dit besluit - een bezwaarschrift indienen*. Doe dit op tijd, anders kan uw
bezwaarschrift niet worden behandeld. Let wel: het indienen van een
bezwaarschrift schort de werking van het besluit niet op.
Bij voorkeur kunt u uw bezwaarschrift via de e-mail verzenden naar
nvwabezwaarenberoep@nvwa.nl. Uw bezwaarschrift kunt u eventueel ook per
post verzenden naar: Nederlandse Voedsel- en Warenautoriteit, divisie
Juridische Zaken, team Bezwaar en Beroep, Postbus 43006, 3540 AA Utrecht.
U dient uw bezwaarschrift ten minste te voorzien van:
▪ uw naam en adres;
▪ telefoonnummer;
▪ de datum;
▪ het kenmerk, zaaknummer van deze brief (deze gegevens vindt u in de rechterkantlijn);
▪ de gronden van bezwaar;
▪ uw handtekening.
Zou u zo vriendelijk willen zijn om een kopie van dit besluit mee te sturen?
NB. ook indien u uw bezwaarschrift per e-mail verstuurt, dient deze te voldoen
aan bovenstaande eisen. Voldoet uw bezwaarschrift niet aan deze eisen, dan
wordt uw bezwaarschrift niet in behandeling genomen. Het verdient de voorkeur
om uw bezwaarschrift in Pdf-formaat als bijlage toe te voegen in het e-
mailbericht.
Heeft u vragen, kijk dan op www.nvwa.nl\bezwaarenberoep.
* Als u uw bezwaarschrift in een vreemde taal opstelt en een vertaling voor een
goede behandeling van het bezwaar nodig is, dient u zelf voor een vertaling van
het bezwaarschrift te zorgen / If you submit your objection in a foreign language
and a translation for proper handling of the objection is required, you should
provide a translation of the objection yourself.
Pagina 5 van 6Directie Strategie
Divisie Juridische Zaken
Onze referentie
TRCNVWA/2022/22-0178
In verband met de COVID-19-uitbraak wil ik u nog op het volgende wijzen. Wij
realiseren ons bij de Nederlandse Voedsel- en Warenautoriteit (NVWA) dat deze
uitbraak ook voor uw onderneming (grote economische) gevolgen kan hebben.
Omdat de NVWA te allen tijde staat voor veiligheid van voedsel- en
consumentenproducten, dierenwelzijn en natuur hebben wij besloten om – met
inachtneming van de door de Minister van Volksgezondheid, Welzijn en Sport en
het RIVM gegeven richtlijnen – daar waar mogelijk ons werk te blijven doen.
U heeft de mogelijkheid om een bezwaarschrift in te dienen naar aanleiding van
het besluit om de bijgevoegde informatie openbaar te maken. Indien de COVID-
19-uitbraak (grote economische) gevolgen heeft voor uw onderneming, willen wij
u vragen om dit in uw bezwaarschrift toe te lichten zodat wij daar waar mogelijk
rekening mee kunnen houden bij de behandeling van uw bezwaarschrift.
Pagina 6 van 6Inventaris Wob-verzoek 22-0178
uitzonderings-
wordt verstrekt
gronden
verzoek nr document datum geheel deels niet 5.1.2.e
22-0178 1 1. 211206 _ Sterfte onder paarden 6-12-2021 x x
2 WUR-WFSR_Toelichting op de uitgevoerde analyses 6-12-2021 x
3 7131109_200642594_113621147_Pi 6-12-2021 x x
4 7131109_200642595_113621147_Pi 6-12-2021 x x
5 7131109_200642596_113621147_Pi 6-12-2021 x x
6 toelichting op de uitgevoerde analyses 6-12-2021 xDoc. 1
Van: @wur.nl>
Verzonden: maandag 6 december 2021 07:05
Aan: @nvwa.nl>
Onderwerp: Sterfte onder paarden
Ha
Heb je aan deze verduidelijking wat meer?
De drie monsters darminhoud van overleden paarden ( RIK0642595-1931, RIK0642596-1956 en RIK0642594, 1893) die naar het microbiologie team
zijn gestuurd, werden voorbewerkt en uitgeplaat op selectief en differentieel medium (MYP medium). In dit medium kunnen de meeste bacteriën niet
overleven, en alléén een subset van bacteriën van het genus Bacillus zullen een kenmerkende vorm en kleur hebben. Dit zijn de “Bacillus-verdachte”-
kolonies.
Wegens de enorme hoeveelheid achtergrondflora in darmen is een accurate telling van Bacillus-verdachte kolonies per gewicht darminhoud onmogelijk
gebleken. Wel zijn er in totaal 16 Bacillus-verdachte kolonies opgekweekt tijdens het telexperiment.
Monsternummer RIK0642595, RIK0642596, 1956 RIK0642594,
1931 1893
Totaal aantal Bacillus‐verdachte kolonies 1 5 10
gevonden in 0,11 gram darminhoud
Er is 1 isolaat voor ieder darmmonster uitgekozen om op te sturen voor Whole Genome Sequencing (WGS). Dit is momenteel de meest accurate
manier om al dan niet aan te tonen of twee isolaten dezelfde genetische afkomst hebben.
Reeds eerder heeft WFSR twee monsters van bestrijdingsmiddel Xentari (Bacillus thuringiensis subsp. aizawai) en één monster van bestrijdingsmiddel
Delfin (Bacillus thuringiensis subsp. kurstaki) opgestuurd voor WGS.
1Doc. 1
In totaal kunnen 6 verschillende isolaten genetisch worden vergeleken. Voor deze genetische vergelijking is gebruik gemaakt van Multi Locus Sequence
Typing (MLST). Met deze techniek wordt het DNA van een isolaat vertaald naar een cijfercode. Indien deze code voor twee isolaten hetzelfde is, mag
men uit gaan van een hoge mate van verwantschap tussen de betreffende twee isolaten.
De resultaten van de MLST zijn als volgt:
Samples ST
BtDelfin-2020-04 Bacillus thuringiensis 8
subsp. kurstaki
BtXentari-2020-04 Bacillus thuringiensis 15
subsp. aizawai
Bacillus-groene-middelen-1-2020-09-D12 (Xentari) Bacillus thuringiensis 15
subsp. aizawai
RIK0642594-1893-2021-16-D07 Bacillus-verdachte kolonie 616
darminhoud
RIK0642595-1931-2021-16-D05 Bacillus-verdachte kolonie 405
darminhoud
RIK0642596-1956-2021-16-D06 Bacillus-verdachte kolonie 414
darminhoud
Op basis van deze resultaten kunnen we stellen dat de Bacillus-verdachte bacteriën die zijn geïsoleerd uit de darminhoud niet verwant zijn aan het in
Xentari aanwezige actieve bestanddeel.
Het actieve bestanddeel van Xentari (Bacillus thuringiensis subsp. aizawai) is dus niet aangetoond in de darmmonsters met de hiergenoemde methode.
1111
Vriendelijke groet, kind regards,
(Woensdag afwezig, not present on Wednesday)
Wageningen Food Safety Research (WFSR)
Postbus 230, 6700 AE Wageningen, Akkermaalsbos 2 (gebouw 123), 6708 WB Wageningen
| www.wur.nl/food-safety-research
Our disclaimer: http://www.wur.nl/nl/Disclaimer-en-Privacy-statement.htm
WAl:J NINBEN
U IY■ASIT'I" Ij. A■-■ARC tot
2Doc. 2
Toelichting op de uitgevoerde analyses
WUR – WFSR
6 december 2021
De drie monsters darminhoud van overleden paarden ( RIK0642595-1931, RIK0642596-
1956 en RIK0642594, 1893) die naar het microbiologie team zijn gestuurd, werden
voorbewerkt en uitgeplaat op selectief en differentieel medium (MYP medium). In dit
medium kunnen de meeste bacteriën niet overleven, en alléén een subset van bacteriën
van het genus Bacillus zullen een kenmerkende vorm en kleur hebben. Dit zijn de
“Bacillus-verdachte”-kolonies.
Wegens de enorme hoeveelheid achtergrondflora in darmen is een accurate telling van
Bacillus-verdachte kolonies per gewicht darminhoud onmogelijk gebleken. Wel zijn er in
totaal 16 Bacillus-verdachte kolonies opgekweekt tijdens het telexperiment.
Monsternummer RIK0642595, RIK0642596, 1956 RIK0642594,
1931 1893
Totaal aantal Bacillus-verdachte kolonies 1 5 10
gevonden in 0,11 gram darminhoud
Er is 1 isolaat voor ieder darmmonster uitgekozen om op te sturen voor Whole Genome
Sequencing (WGS). Dit is momenteel de meest accurate manier om al dan niet aan te
tonen of twee isolaten dezelfde genetische afkomst hebben.
Reeds eerder heeft WFSR twee monsters van bestrijdingsmiddel Xentari (Bacillus
thuringiensis subsp. aizawai) en één monster van bestrijdingsmiddel Delfin (Bacillus
thuringiensis subsp. kurstaki) opgestuurd voor WGS.
In totaal kunnen 6 verschillende isolaten genetisch worden vergeleken. Voor deze
genetische vergelijking is gebruik gemaakt van Multi Locus Sequence Typing (MLST).
Met deze techniek wordt het DNA van een isolaat vertaald naar een cijfercode. Indien
deze code voor twee isolaten hetzelfde is, mag men uit gaan van een hoge mate van
verwantschap tussen de betreffende twee isolaten.
De resultaten van de MLST zijn als volgt:
Samples ST
BtDelfin-2020-04 Bacillus thuringiensis subsp. kurstaki 8
BtXentari-2020-04 Bacillus thuringiensis subsp. aizawai 15
Bacillus-groene-middelen-1-2020-09- Bacillus thuringiensis subsp. aizawai 15
D12 (Xentari)
RIK0642594-1893-2021-16-D07 Bacillus-verdachte kolonie darminhoud 616
RIK0642595-1931-2021-16-D05 Bacillus-verdachte kolonie darminhoud 405
RIK0642596-1956-2021-16-D06 Bacillus-verdachte kolonie darminhoud 414
Op basis van deze resultaten kunnen we stellen dat de Bacillus-verdachte bacteriën die
zijn geïsoleerd uit de darminhoud niet verwant zijn aan het in Xentari aanwezige actieve
bestanddeel.
Het actieve bestanddeel van Xentari (Bacillus thuringiensis subsp. aizawai) is dus niet
aangetoond in de darmmonsters met de hiergenoemde methode.Doc. 3
WAGENINGEN
UNIVERSITY & RESEARCH
GEZONDHEIDSDIENST VOOR DIEREN
T.A.V. AFDELING PATHOLOGIE
POSTBUS9
7400 AA DEVENTER
WFSR MONSTERNUMMER: RIK0642S94.
RELMSNUMMER: SZ2021-01893:-001.
Verpakking: Plastic.
Verzegeling: Onverzegeld.
Kenmerk zegel:
Product: Darminhoud paard.
Datum ontvangst: 12/10/2021.
RESULTAAT METHODE
Bacillus thurin iensis subs . aizawai Niet aan etoond A1382 (v3)
De ge.-apportee,-de resultaten hebben uitsluitend betrekking op het ontvangen, boven geidentificeerde monster (waarbij datum monsterontvangst en, indien van toepassing, startdatum analyse niet door
de klant verstrekte g~evens zijn).
Informatie over de toegepaste meetmethode(n) en de met het gerapporteerde resultaat samenhangende meetonzekerheîd kan bij het WFSR worden opgevraagd. Conformiteit met referentiemethode(n)
is beschikbaar via https://www.wur.nl/nVOnderzoe.k-Resultaten/Onderzoe.ks.instituten/food-safety-research/Over-Wageningen-Food-Safety-Research.htm.
.W...a...g...,e .n ~i n 2g 3 e 0n .b F6o 7o d0 0 s a .:hA.f_tIeElt,n Wy,gd al t mg8aNeolnaoeirncnlhoglynet-gnno« .I n .Ac t k ..d,ak.e.eeOeanerwcn v aau)en ,Ii. s ..Iot.iU .c1 2h t i w(NngwgUe b.w5wol-lwuA.wn.8• i1 n2/0•e33oe)6,on7 6d lt7 a0 N8 aWe3rt■d lW ■.T_~W..l ,N.n g e n pRaegpionrat code 11 1-316 21147-200642594
S1 l. , l. t. wN 0l 4_ 1_ 3, 1y
u - - , , . . ( k w l e h 0 8 L 8 11 3 83696■10Doc. 4
WAGENINGEN
UNIVERSITY & RESEARCH
GEZONDHEIDSDIENST VOOR DIEREN
...T .A.V. AFDELING PATHOLOGIE
POSTBUS 9
7400 M DEVENTER
WFSR MONSTERNUMMER: RIK0642595.
RELMSNUMMER: SZ2021-01931-001 (VOLGENS
MONSTERBEGELEIDINGSFORMULIER SZ2021-01932-001).
Verpakking: Plastic.
Verzegeling: Onverzegeld.
Kenmerk zegel:
Product: Darminhoud paard.
Datum ontvangst: 12/10/2021.
RESULTAAT
Bacillus thurin iensis subs . aizawai Niet aan etoond A1382 (v3)
De gerapporteerde resultaten hebben uitsluitend betrekking op het ontvangen, boven geidentifkeer-de monster (waarbij datum monsterontvangst en, indien van toepassing, startdatum analyse niet door
de ldant verstr-ekte gegevens zijn).
Infonnatie over de toegepaste meetmethode(n) en de met het gerapporteer-de resultaat samenhangende meetonzekerheid kan bij het WFSR worden opgevraagd. Conformiteit met refa-entiemethode(n)
is beschikbaar via https://www,wur.nl/nVOnderzoek-Resultaten/Onderzoeksinstituten/food-safety-research/Over-Wageningen-Food-Safety-Research.htm,
!lwI'a'LHge !tn~.Lln 2g3Ie0nS, F1o 5oc7~d0 0s" aAf:eE. t yW l ~ale,eM=nlan=rcg"e•,n o =In Ad~elcrkd;ee~reml- Nv;a!trnlib S 'ott.lil!c 2t-t t l(n,e~gt W,:o~uqwe;n :1it2n:3gi)~e,n 6R7:e0La8e WaBr■d lW Rpaegpiontta code 11 1-316 21147-200642595
1ag3en8in3ge6n
~ . ~ ~ 1 96110Doc. 5
WAGENINGEN
UNIVERSITY & RESEARCH
GEZONDHEIDSDIENST VOOR DIEREN
...T .A.V. AFDELING PATHOLOGIE
POSTBUS 9
7400 M DEVENTER
WFSR MONSTERNUMMER: RIK0642S96.
RELMSNUMMER: SZ2021-019S6,-001.
Verpakking: Plastic.
Verzegeling: Onverzegeld.
Kenmerk zegel:
Product: Darminhoud paard.
Datum ontvangst: 12/10/2021.
RESULTAAT
Bacillus thurin iensis subs . aizawai Niet aan etoond A1382 (v3)
De gerapporteerde resultaten hebben uitsluitend betrekking op het ontvangen, boven geidentifkeer-de monster (waarbij datum monsterontvangst en, indien van toepassing, startdatum analyse niet door
de ldant verstr-ekte gegevens zijn).
Infonnatie over de toegepaste meetmethode(n) en de met het gerapporteer-de resultaat samenhangende meetonzekerheid kan bij het WFSR worden opgevraagd. Conformiteit met refa-entiemethode(n)
is beschikbaar via https://www,wur.nl/nVOnderzoek-Resultaten/Onderzoeksinstituten/food-safety-research/Over-Wageningen-Food-Safety-Research.htm,
!lw'Ia'HLge!tn ~.Lln 2g3Ie0nS, F1o 5oc7d0 ~0s aA"feE tyW. l ~ale,eM~nlan=rcg"e=,n o In• Ad.el=crkdee~reml ;Nv~a!tnlb Sotl;ilc r2tt tl('n,tegt W,o!uq-we~n 1i2n~3g)e:, n 6R7;e0a:8et Wa:r■di lW~ Rpaegpiontat code 11 1-316 21147-200642596
a~gen:iLnBge1n1
: - i . ~ 383696110Doc. 6
Beschrijving werkwijze
Een representatief deel van de gehomogeniseerde darminhoud is op een steriele plaat
overgebracht die specifiek is voor Bacillus cereus en Bacillus thuringiensis. Deze plaat is vervolgens
onder optimale omstandigheden geïncubeerd zodat de eventueel aanwezige specifieke bacteriën
kunnen groeien en kolonies kunnen vormen. Omdat uit een gegroeide kolonie niet met zekerheid
kan worden vastgesteld of er Bacillus cereus en/of Bacillus thuringiensis aanwezig is, wordt een
tweede analysetechniek gebruikt: Whole Genome Sequencing (WGS). Met WGS wordt de DNA
structuur in kaart gebracht en kan de betreffende bacterie geïdentificeerd worden. De WGS
gegevens van de drie onderzocht monsters zijn vergeleken met twee Bacillus thuringiensis spp
Aizawai formuleringen (gewasbeschermingsmiddel XenTari) en één Bacillus thuringiensis spp
Kurstaki formulering (gewasbeschermingsmiddel Delfin). De drie onderzocht monsters vertoonden
geen overeenkomst met de drie genoemde Bacillus thuringiensis formuleringen. Dit betekent dat
Bacillus thuringiensis subsp. aizawai, het actieve bestanddeel van XenTari, niet is aangetoond in de
darminhoud.