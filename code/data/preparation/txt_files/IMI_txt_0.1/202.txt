File id: 202 File title: besluit_op_Woo-verzoek.pdf.
>Retouradres Postbus 2730 3500 GS Utrecht
Locatie Utrecht
St.-Jacobsstraat 200
Postbus 2730
3500 GS Utrecht
T 088 669 6000
E-mailadres: @gmail.com www.onderwijsinspectie.nl
Contact
Jurist
T 06
E @owinsp.nl
Onze referentie
Datum 14 juni 2022
Bijlage
Betreft Besluit op uw Woo-verzoek 1.Relevante wetsartikelen
2.Document
Geachte ,
Bij e-mail van 3 mei 2022 heeft u de Inspectie van het Onderwijs (hierna:
Inspectie) verzocht om het jaarverslag 2020 van het Cornelius Haga Lyceum te
publiceren. Met wederzijds goedvinden is uw verzoek tot publicatie van het
betreffende jaarverslag in behandeling genomen als een verzoek op grond van de
Wet open overheid (hierna: Woo). Concreet verzoekt u om de openbaarmaking
van het jaarverslag 2020 van het Cornelius Haga Lyceum, inclusief de verklaring
van de accountant.
De ontvangst van uw verzoek is schriftelijk bevestigd bij brief van 4 mei 2022,
met kenmerk , welke per e-mail u op dezelfde dag is toegezonden.
Daarbij is medegedeeld dat uw verzoek binnen vier weken na de ontvangst van
verzoek wordt beoordeeld.
Op 18 mei 2022 heeft u een brief (kenmerk ) ontvangen dat de
beoordeling van uw verzoek is uitgesteld, omdat de betrokken belanghebbende is
gevraagd binnen twee weken een reactie te geven over de voorgenomen
openbaarmaking van de door u gevraagde informatie. De uiterlijke beslistermijn is
daarmee 14 juni 2022 geworden.
1. Wettelijk kader
Ik behandel uw verzoek als een verzoek op grond van de Woo. De relevante
artikelen uit de Woo kunt u vinden in bijlage 1 bij deze brief.
2. Inventarisatie documenten
Bij de inventarisatie is één document aangetroffen.
3. Zienswijze
In de brief van 18 mei 2022, met kenmerk , heb ik u laten weten dat de
betrokken belanghebbende is gevraagd een mening te geven over de
voorgenomen openbaarmaking van de door u gevraagde informatie.
Door de belanghebbende is geen reactie ingediend.
Pagina 1 van 6Locatie Utrecht
Datum
14 juni 2022
Onze referentie
4. Besluit
Ik besluit het document openbaar te maken, met uitzondering van de daarin
vermelde persoonsgegevens.
Voor de motivering van dit besluit verwijs ik naar het onderdeel “Overwegingen”
onder 5. van deze brief.
5. Overwegingen
Als eerste wil ik uw wijzen op het volgende.
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in het eerste artikel 1.1. van de
Woo. Dit is een belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. De Woo is
niet van toepassing op informatie die al openbaar is.
De toetsing aan de uitzonderingsgronden verloopt als volgt. Eerst kijk ik of een
van de uitzonderingsgronden speelt. Dat doe ik meestal per alinea, soms per zin.
Vervolgens kijk ik wat voor soort uitzonderingsgrond het is. Als het een absolute
uitzonderingsgrond is, mag ik de informatie niet verstrekken. Als het een relatieve
uitzonderingsgrond is, moet ik een afweging maken tussen het algemene belang
van openbaarheid en het specifieke belang dat de uitzonderingsgrond beschermt.
Daarbij weegt het belang van openbaarheid zwaar. Als ik informatie weiger, moet
ik goed motiveren waarom ik dat doe. Dat geldt nog sterker als de informatie
ouder dan vijf jaar is.
Wanneer het gaat om informatie waar belangen van anderen bij betrokken zijn,
moet ik hen de mogelijkheid geven om een zienswijze in te dienen. Dit betekent
dat zij hun mening kunnen geven over of de informatie wel of niet openbaar
gemaakt moet worden. Het is uiteindelijk aan mij om te beslissen of ik de
informatie openbaar maak.
Meer in het algemeen wil ik u ook meegeven dat in het kader van de Woo
referentie- en kenmerknummers uit documenten worden verwijderd om misbruik
hiervan (door een ieder) te voorkomen.
De eerbiediging van de persoonlijke levenssfeer
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. Het gaat om
persoonsgegevens die (indirect) te herleiden zijn tot een persoon zoals namen, e-
mailadressen, handtekeningen, parafen, telefoonnummers, functienamen en
personeelsnummers. Bij bepaalde passages uit dit document is dit het geval. Ik
Pagina 2 van 6Locatie Utrecht
Datum
14 juni 2022
Onze referentie
vind het in dit geval belangrijk dat de identiteit van betrokkene niet bekend wordt
omdat dit zijn of haar privacy kan schenden. Dat vind ik niet wenselijk. Daarom
maak ik deze persoonsgegevens niet openbaar.
6. Wijze van openbaarmaking en publicatie
Het document wordt samen met deze brief digitaal aan u toegezonden.
Dit besluit en het document dat openbaar wordt gemaakt, worden op
www.rijksoverheid.nl gepubliceerd.
Een kopie van dit besluit verzend ik naar derde-belanghebbende.
Hoogachtend,
overeenkomstig het door de directeur Wetgeving en Juridische Zaken, namens de
minister van Onderwijs, Cultuur en Wetenschap, genomen besluit,
Inspecteur-generaal van het Onderwijs,
Alida Oppers
De bezwaarclausule
Een belanghebbende kan tegen dit besluit binnen zes weken na de dag waarop
het besluit hem is toegezonden schriftelijk bezwaar maken. De belanghebbende
dient daartoe een bezwaarschrift in bij de minister van OCW, onder vermelding
van "Bezwaar", ter attentie van DUO, Postbus 30205, 2500 GE in Den Haag. Meer
informatie over het maken van bezwaar vindt u op www.bezwaarschriftenocw.nl.
Pagina 3 van 6Locatie Utrecht
Datum
14 juni 2022
Onze referentie
Bijlage 1 – Relevante artikelen uit de Woo
Artikel 4.1
1. Eenieder kan een verzoek om publieke informatie richten tot een
bestuursorgaan of een onder verantwoordelijkheid van een
bestuursorgaan werkzame instelling, dienst of bedrijf. In het laatste geval
beslist het verantwoordelijke bestuursorgaan op het verzoek.
2. Een verzoek kan mondeling of schriftelijk worden ingediend en kan
elektronisch worden verzonden op de door het bestuursorgaan
aangegeven wijze.
3. De verzoeker behoeft bij zijn verzoek geen belang te stellen.
4. De verzoeker vermeldt bij zijn verzoek de aangelegenheid of het daarop
betrekking hebbende document, waarover hij informatie wenst te
ontvangen.
5. Indien een verzoek te algemeen geformuleerd is, verzoekt het
bestuursorgaan binnen twee weken na ontvangst van het verzoek de
verzoeker om het verzoek te preciseren en is het de verzoeker daarbij
behulpzaam.
6. Het bestuursorgaan kan besluiten een verzoek niet te behandelen, indien
de verzoeker niet meewerkt aan een verzoek tot precisering als bedoeld
het vijfde lid. In afwijking van artikel 4:5, vierde lid, van de Algemene wet
bestuursrecht wordt het besluit om het verzoek niet te behandelen aan de
verzoeker bekendgemaakt binnen twee weken nadat het verzoek is
gepreciseerd of nadat de daarvoor gestelde termijn ongebruikt is
verstreken.
7. Een verzoek om informatie wordt ingewilligd met inachtneming van het
bepaalde in hoofdstuk 5.
Artikel 4.4
1. Het bestuursorgaan beslist op het verzoek om informatie zo spoedig
mogelijk, doch uiterlijk binnen vier weken gerekend vanaf de dag na die
waarop het verzoek is ontvangen.
2. Het bestuursorgaan kan de beslissing voor ten hoogste twee weken
verdagen, indien de omvang of de gecompliceerdheid van de informatie
een verlenging rechtvaardigt. Van de verdaging wordt voor de afloop van
de eerste termijn schriftelijk gemotiveerd mededeling gedaan aan de
verzoeker.
3. Onverminderd artikel 4:15 van de Algemene wet bestuursrecht wordt de
termijn voor het geven van een beschikking opgeschort gerekend vanaf de
dag na die waarop het bestuursorgaan de verzoeker meedeelt dat
toepassing is gegeven aan artikel 4:8 van de Algemene wet bestuursrecht,
tot en met de dag waarop door de belanghebbende of belanghebbenden
een zienswijze naar voren is gebracht of de daarvoor gestelde termijn
ongebruikt is verstreken.
4. Indien de opschorting, bedoeld in het derde lid, eindigt, doet het
bestuursorgaan daarvan zo spoedig mogelijk mededeling aan de
Pagina 4 van 6Locatie Utrecht
Datum
14 juni 2022
Onze referentie
verzoeker, onder vermelding van de termijn binnen welke de beschikking
alsnog moet worden gegeven.
5. Indien het bestuursorgaan heeft besloten informatie te verstrekken, wordt
de informatie verstrekt tegelijk met de bekendmaking van het besluit,
tenzij naar verwachting een belanghebbende bezwaar daartegen heeft, in
welk geval de informatie wordt verstrekt twee weken nadat de beslissing
is bekendgemaakt. Indien wordt verzocht om een voorlopige voorziening
als bedoeld in artikel 8:81 van de Algemene wet bestuursrecht, wordt de
openbaarmaking opgeschort totdat de voorzieningenrechter uitspraak
heeft gedaan of het verzoek is ingetrokken.
6. Indien het bestuursorgaan heeft besloten informatie te verstrekken die
rechtstreeks betrekking heeft op een derde of die van een derde afkomstig
is, deelt het bestuursorgaan dit besluit gelijktijdig mede aan deze derde.
Artikel 4.5
1. Het bestuursorgaan verstrekt de informatie in de door verzoeker
verzochte vorm of, indien dit redelijkerwijs niet gevergd kan worden, met
inachtneming van het bepaalde in artikel 2.4, derde lid.
2. Indien de informatie reeds in een voor de verzoeker gemakkelijk
toegankelijke vorm voor het publiek beschikbaar is, wijst het
bestuursorgaan de verzoeker daarop.
Artikel 5.1
1. Het openbaar maken van informatie ingevolge deze wet blijft achterwege
voor zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft die door natuurlijke
personen of rechtspersonen vertrouwelijk aan de overheid zijn
meegedeeld;
d. persoonsgegevens betreft als bedoeld in paragraaf 3.1
onderscheidenlijk paragraaf 3.2 van de Uitvoeringswet Algemene
verordening gegevensbescherming, tenzij de betrokkene
uitdrukkelijk toestemming heeft gegeven voor de openbaarmaking
van deze persoonsgegevens of deze persoonsgegevens kennelijk
door de betrokkene openbaar zijn gemaakt;
e. nummers betreft die dienen ter identificatie van personen die bij
wet of algemene maatregel van bestuur zijn voorgeschreven als
bedoeld in artikel 46 van de Uitvoeringswet Algemene verordening
gegevensbescherming, tenzij de verstrekking kennelijk geen
inbreuk op de levenssfeer maakt.
2. Het openbaar maken van informatie blijft eveneens achterwege voor zover
het belang daarvan niet opweegt tegen de volgende belangen:
a. de betrekkingen van Nederland met andere landen en staten en
met internationale organisaties;
b. de economische of financiële belangen van de Staat, andere
publiekrechtelijke lichamen of bestuursorganen, in geval van
Pagina 5 van 6Locatie Utrecht
Datum
14 juni 2022
Onze referentie
milieu-informatie slechts voor zover de informatie betrekking heeft
op handelingen met een vertrouwelijk karakter;
c. de opsporing en vervolging van strafbare feiten;
d. de inspectie, controle en toezicht door bestuursorganen;
e. de eerbiediging van de persoonlijke levenssfeer;
f. de bescherming van andere dan in het eerste lid, onderdeel c,
genoemde concurrentiegevoelige bedrijfs- en
fabricagegegevensgegevens;
g. de bescherming van het milieu waarop deze informatie betrekking
heeft;
h. de beveiliging van personen en bedrijven en het voorkomen van
sabotage;
i. het goed functioneren van de Staat, andere publiekrechtelijke
lichamen of bestuursorganen.
3. Indien een verzoek tot openbaarmaking op een van de in het tweede lid
genoemde gronden wordt afgewezen, bevat het besluit hiervoor een
uitdrukkelijke motivering.
4. Openbaarmaking kan tijdelijk achterwege blijven, indien het belang van
de geadresseerde van de informatie om als eerste kennis te nemen van de
informatie dit kennelijk vereist. Het bestuursorgaan doet mededeling aan
de verzoeker van de termijn waarbinnen de openbaarmaking alsnog zal
geschieden.
5. In uitzonderlijke gevallen kan openbaarmaking van andere informatie dan
milieu-informatie voorts achterwege blijven indien openbaarmaking
onevenredige benadeling toebrengt aan een ander belang dan genoemd in
het eerste of tweede lid en het algemeen belang van openbaarheid niet
tegen deze benadeling opweegt. Het bestuursorgaan baseert een
beslissing tot achterwege laten van de openbaarmaking van enige
informatie op deze grond ten aanzien van dezelfde informatie niet tevens
op een van de in het eerste of tweede lid genoemde gronden.
6. Het openbaar maken van informatie blijft in afwijking van het eerste lid,
onderdeel c, in geval van milieu-informatie eveneens achterwege voor
zover daardoor het in het eerste lid, onderdeel c, genoemde belang
ernstig geschaad wordt en het algemeen belang van openbaarheid van
informatie niet opweegt tegen deze schade.
7. Het eerste en tweede lid zijn niet van toepassing op milieu-informatie die
betrekking heeft op emissies in het milieu.
Pagina 6 van 6