File id: 210 File title: Besluit_op_Woo-verzoek_inzake_Kavel_K2200252607.pdf.
> Retouradres Postbus 20201 2500 EE Den Haag
Directie Juridische Zaken
Korte Voorhout 7
2511 CW Den Haag
Postbus 20201
2500 EE Den Haag
www.rijksoverheid.nl
Inlichtingen
wooverzoekendjz@minfin.nl
www.minfin.nl
Ons kenmerk
2022-0000176388
Uw brief (kenmerk)
20 mei 2022
Datum 5 juli 2022
Betreft Besluit op uw Woo-verzoek inzake Kavel K2200252607
Geachte,
In uw verzoek van 20 mei 2022, door mij ontvangen op dezelfde datum, heeft u
het Ministerie van Financiën gevraagd informatie openbaar te maken over Kavel
K2200252607. Daarin verzoekt u een overzicht van de biedingen op die kavel
openbaar te maken.
Over dit verzoek heeft u op 1 juni 2022 telefonisch contact gehad met een
medewerker van mijn ministerie. Tijdens dit telefoongesprek is besproken dat de
kavel niet is gegund. De achterliggende reden hiervoor is dat een klaagschrift bij
het Openbaar Ministerie (hierna: OM) is ingediend. Aan de hand van dit
klaagschrift heeft het OM aan Domein Roerende Zaken (hierna: DRZ) verzocht
het voertuig uit de veiling te halen.
Op 13 juni 2022 heb ik via een e-mailbericht de ontvangst van uw verzoek
bevestigd. Daarin is medegedeeld dat uw verzoek binnen vier weken na
ontvangst wordt beoordeeld.
Op 16 juni 2022 is via een e-mailbericht aan u medegedeeld dat het mij niet lukt
om binnen vier weken inhoudelijk op uw verzoek te reageren. De reden hiervoor
is dat er veel andere verzoeken in behandeling zijn, waardoor de beoordeling van
uw verzoek hierdoor meer tijd in beslag neemt. In voormeld mailbericht is
daarom aan u medegedeeld dat ik twee weken extra nodig heb om een besluit op
uw verzoek te nemen. De uiterlijke beslisdatum is daarmee 1 juli 2022 geworden.
Met excuses voor de vertraging van de afhandeling van uw verzoek, stuur ik u
hierbij het besluit.
1. Besluit
Ik besluit de door u gevraagde informatie gedeeltelijk openbaar te maken. Ik licht
mijn besluit hieronder toe. Per document is op de inventarislijst aangegeven
welke uitzonderingsgronden zijn toegepast.
Pagina 1 van 52. Inventarisatie documenten
Directie Juridische Zaken
Op basis van uw verzoek is 1 document aangetroffen. Dit betreft:
Ons kenmerk
2022-0000176388
- Kavel K2200252607 biedoverzicht
In dit document zijn de verschillende biedingen op Kavel K2200252607
opgenomen.
3. Wettelijk kader
Ik behandel uw verzoek als een verzoek op grond van de Wet open overheid
(Woo). De relevante artikelen uit de Woo kunt u vinden in bijlage A bij deze brief.
4. Overwegingen
Algemene overweging: openbaarheid t.a.v. een ieder
Als eerste wil ik u wijzen op het volgende. Iedereen heeft het recht om
overheidsinformatie op te kunnen vragen zonder daarbij een reden te hoeven
aangeven. Dit staat in het eerste artikel 1.1. van de Woo. Dit is een belangrijk
recht van de burger. Daarbij is het uitgangspunt dat overheidsinformatie
openbaar is, tenzij er uitzonderingsgronden zijn die dit beperken. De
uitzonderingsgronden staan in hoofdstuk 5 van de Woo. Ik moet hierbij het
algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. De Woo is
niet van toepassing op informatie die al openbaar is.
Algemene uitgangspunten bij toetsing aan de uitzonderingsgronden
De toetsing aan de uitzonderingsgronden verloopt als volgt. Eerst kijk ik of een
van de uitzonderingsgronden speelt. Dat doe ik meestal per alinea, soms per zin.
Vervolgens kijk ik wat voor soort uitzonderingsgrond het is. Als het een absolute
uitzonderingsgrond is, mag ik de informatie niet verstrekken. Als het een
relatieve uitzonderingsgrond is, moet ik een afweging maken tussen het
algemene belang van openbaarheid en het specifieke belang dat de
uitzonderingsgrond beschermt. Daarbij weegt het belang van openbaarheid
zwaar. Als ik informatie weiger, moet ik goed motiveren waarom ik dat doe. Dat
geldt nog sterker als de informatie ouder dan vijf jaar is. Wanneer het gaat om
informatie waar belangen van anderen bij betrokken zijn, moet ik hen de
mogelijkheid geven om een zienswijze in te dienen. Dit betekent dat zij hun
mening kunnen geven over of de informatie wel of niet openbaar gemaakt moet
worden. Het is uiteindelijk aan mij om te beslissen of ik de informatie openbaar
maak.
In de inventarislijst en op de documenten heb ik opgenomen welke
uitzonderingsgronden van toepassing zijn.
Relatieve uitzonderingsgronden
De economische of financiële belangen van de Staat, van andere
publiekrechtelijke lichamen of de in artikel 1a, onder c en d, bedoelde
bestuursorganen1 (artikel 5.1, tweede lid, aanhef en onder b, van de Woo)
1 c. bestuursorganen die onder de verantwoordelijkheid van de onder a en b genoemde organen werkzaam zijn; d.
andere bestuursorganen, voor zover niet bij algemene maatregel van bestuur uitgezonderd.
Pagina 2 van 5Op grond van artikel 5.1, tweede lid, aanhef en onder b, van de Woo kan ik geen
Directie Juridische Zaken
informatie openbaar maken als dit de economische of financiële belangen van -
onder meer - de Staat beschadigt en dit belang zwaarder weegt dan het belang Ons kenmerk
van openbaarheid. Openbaarmaking van de informatie kan gevolgen hebben voor 2022-0000176388
een privaatrechtelijke verhouding met een onderneming of burger, bijvoorbeeld
bij onderhandelingen tussen de overheid en ondernemingen of burgers.
Bij bepaalde passages uit het document is dit het geval. De informatie waar u om
heeft gevraagd gaat onder meer over biedingen die op Kavel K2200252607 zijn
gedaan. Het openbaar maken van die informatie geeft inzicht in het
gunningsbeleid van DRZ: de taxatiewaarde is genoemd en percentages waaruit
de taxatiewaarde kan worden afgeleid. DRZ bepaalt onder meer aan de hand van
de taxatiewaarde aan wie de kavel wordt gegund. Degene die kennis neemt van
deze informatie heeft een voordeel bij het bieden op een kavel. Dit kan leiden tot
lagere veilingopbrengsten. Daardoor zouden de financiële belangen van de Staat
worden geraakt. Ik vind dat het voorkomen van deze benadeling zwaarder moet
wegen dan het belang van openbaarheid. Ik zal daarom de taxatiewaarde en
percentages waaruit de taxatiewaarde kan worden afgeleid niet openbaar maken.
De biedingen die op de kavel zijn uitgebracht, worden wel openbaar gemaakt,
omdat dit de financiële belangen van de Staat niet raakt.
5. Wijze van openbaarmaking en publicatie
Eenvoudige openbaarmaking
Het document dat gedeeltelijk openbaar wordt, wordt samen met deze brief
digitaal aan u toegezonden.
Plaatsing op internet
Dit besluit en de/het document(en) die voor iedereen (gedeeltelijk) openbaar
wordt/worden, worden op www.rijksoverheid.nl gepubliceerd.
Vragen
Als u vragen heeft over de afhandeling van uw verzoek, dan kunt u contact
opnemen met . Voor meer informatie over de Woo-procedure, kunt u
kijken op https://www.rijksoverheid.nl/onderwerpen/wet-open-overheid-woo.
Hoogachtend,
De MINISTER VAN FINANCIËN
namens deze,
mr. M.S. Bogtstra
De directeur Juridische Zaken
Pagina 3 van 5Bezwaarclausule
Directie Juridische Zaken
Deze brief is een besluit in de zin van de Algemene wet bestuursrecht. Op grond
van die wet kunt u tegen dit besluit binnen zes weken na de dag waarop dit Ons kenmerk
besluit is bekendgemaakt een bezwaarschrift indienen. Het bezwaarschrift moet 2022-0000176388
worden gericht aan de minister Financiën, ter attentie van de Directie Juridische
Zaken, Postbus 20201, 2500 EE Den Haag. Het bezwaarschrift dient te worden
ondertekend en dient ten minste het volgende te bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaar zich richt;
d. een opgave van de redenen waarom u zich met het besluit niet kunt
verenigen.
Pagina 4 van 5Bijlage A – Relevante artikelen uit de Woo
Directie Juridische Zaken
Artikel 1.1
Eenieder heeft recht op toegang tot publieke informatie zonder daartoe een Ons kenmerk
belang te hoeven stellen, behoudens bij deze wet gestelde beperkingen. 2022-0000176388
2. Het openbaar maken van informatie blijft eveneens achterwege voor zover het
belang daarvan niet opweegt tegen de volgende belangen:
b. de economische of financiële belangen van de Staat, andere
publiekrechtelijke
lichamen of bestuursorganen, in geval van milieu-informatie slechts voor
zover de informatie betrekking heeft op handelingen met een
vertrouwelijk karakter.
Pagina 5 van 5