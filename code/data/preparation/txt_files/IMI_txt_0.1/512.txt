File id: 512 File title: Woo_2022-049_deelbesluit_1.pdf.
>Retouradres Postbus 16375 2500 BJ Den Haag
Wetgeving en Juridische
Zaken
Rijnstraat 50
Den Haag
Postbus 16375
2500 BJ Den Haag
www.rijksoverheid.nl
Contact
Dienstpostbus.woo@minocw.nl
Onze referentie
(2022-049)
Uw verzoek van
05 juli 2022
Datum 30 augustus 2022
Bijlagen
Betreft Woo 2022-049 – deelbesluit 1 1 – Relevante wetsartikelen
Bezwaar
Als u belang hebt bij dit besluit,
dan kunt u hiertegen binnen 6
weken, gerekend vanaf de
verzenddatum, bezwaar maken.
Stuur uw bezwaarschrift naar
Geachte , DUO, Postbus 30205, 2500 GE
Den Haag. U kunt uw bezwaar
In uw verzoek van 5 juli 2022, diezelfde dag ontvangen via het online Woo- ook digitaal indienen op
www.bezwaarschriftenocw.nl.
formulier, heeft u mijn ministerie gevraagd de volgende informatie openbaar te
maken:
1. Alle gespreksverslagen en noties van de gesprekken die staatssecretaris
Uslu en regeringscommissaris Hamer hebben gevoerd met de NPO, RTL
en Talpa omtrent seksueel grensoverschrijdend gedrag vanaf 1 januari
2022 t/m heden; en
2. De communicatie binnen het ministerie van Onderwijs, Cultuur en
Wetenschap over de plannen en kosten van het Nationaal Actieplan tegen
seksueel grensoverschrijdend gedrag.
Op 8 juli 2022 heeft u bericht ontvangen dat uw verzoek in goede orde is
ontvangen en in behandeling is genomen (kenmerk 33392036). Daarbij is
aangegeven dat uw verzoek meer tijd in beslag neemt dan vier weken.
Er is op diverse momenten in het proces zowel telefonisch als per e-mail contact
met u geweest t.b.v. de reikwijdte en het proces van afhandeling. Op 14 juli 2022
heeft u op verzoek aangegeven akkoord te zijn met afhandeling in deelverzoeken
indien dat handiger zou zijn voor de coördinatie op het proces.
Op 1 augustus 2022 bent u geïnformeerd dat de beslistermijn met drie weken is
opgeschort, aangezien derde-belanghebbenden bij onderdeel 1 van uw verzoek in
de gelegenheid zijn gesteld een zienswijze te geven (kenmerk 33637843).
De gestelde termijn is niet voortijdig geëindigd omdat niet alle derde-
belanghebbenden hebben gereageerd. De uiterlijke beslisdatum voor uw gehele
verzoek is daarmee vooralsnog 30 augustus 2022 geworden.
U ontvangt bij dezen een eerste deelbesluit, waarmee wordt enkel beslist op
onderdeel 1 van uw verzoek. Op later datum ontvangt u een tweede en laatste
Pagina 1 van 6deelbesluit waarmee wordt beslist op onderdeel 2 van uw verzoek en uw verzoek
Onze referentie
in het geheel is afgehandeld. Hiertoe wordt nog contact met u opgenomen. (2022-049)
Wettelijk kader
Ik behandel uw verzoek als een verzoek op grond van de Wet open overheid
(Woo). De relevante Woo-artikelen kunt u vinden in de bijlage bij deze brief.
Deelbesluit 1
Op basis van uw verzoek heb ik gesproken met de (in)direct bij de gesprekken
betrokken medewerkers van het ministerie. Deze personen hebben mij te kennen
gegeven dat er geen gespreksverslagen zijn opgemaakt dan wel documenten
anderszins waarin een weergave van de gesprekken wordt gegeven zoals interne
e-mail. Dit geldt zowel voor de individueel gevoerde gesprekken als de ronde
tafelgesprekken. Dit was expliciet de bedoeling en is ook in de uitnodiging
gecommuniceerd richting de genodigden, zodat zij in alle openheid en vrijheid
hun mening en visie zouden kunnen delen, mede gelet op de gevoeligheid van het
onderwerp. Deze vertrouwelijkheid zou ten goede moeten komen aan het
commitment van de diverse partijen om daadwerkelijk tot een gezamenlijke
aanpak in de sector te komen.
Nu de door u opgevraagde documenten niet bestaan, kan ik uw verzoek om
openbaarmaking daarvan ook niet honoreren.
Omdat ik graag toch zoveel mogelijk aan uw informatiebehoefte wens te voldoen
heb ik besloten twee andere documenten bij de afhandeling van uw verzoek te
betrekken, namelijk de vooraf opgestelde opzetten voor de twee reeds gevoerde
rondetafelgesprekken waaraan onder meer NPO, RTL en Talpa hebben
deelgenomen. Hieruit is enkel de naam van de gespreksleider verwijderd vanwege
de bescherming van de persoonlijke levenssfeer van deze ambtenaar (artikel 5.1
lid 2 onder e Woo).
Ik zie de noodzaak een kanttekening plaatsen bij deze stukken, namelijk dat de
gesprekken niet noodzakelijkerwijs volgens deze plannen zijn verlopen; er zal
onvermijdelijk in de praktijk zijn aangepast en bijgesteld ten behoeve van het
goede gesprek. Ik hoop u hiermee desondanks op zijn minst enig inzicht te bieden
in de insteek en aard van de bijeenkomsten.
Daarnaast wil ik ter informatie ook het precieze tijdpad m.b.t. de gevoerde
gesprekken met u delen:
Za 15 januari 2022 Nieuwsbericht dat RTL-programma The Voice of Holland
stilligt n.a.v. aantijgingen grensoverschrijdend gedrag
Ma 17 januari 2022 Kamervragen van het lid Werner
Do 20 januari 2022 Uitzending BOOS over The Voice of Holland op YouTube
Vr 21 januari 2022 Telefonisch gesprek staatssecretaris met NPO
16.20-16.35 uur
Wo 26 januari 2022 Gesprek staatssecretaris met Talpa
13.30-14.15 uur
Wo 26 januari 2022 Gesprek staatssecretaris met RTL
Pagina 2 van 6Artikel 2.5
Onze referentie
Bij de toepassing van deze wet wordt uitgegaan van het algemeen belang van (2022-049)
openbaarheid van publieke informatie voor de democratische samenleving.
Artikel 3.1
1. Het bestuursorgaan dat het rechtstreeks aangaat, maakt bij de uitvoering
van zijn taak uit eigen beweging de bij het bestuursorgaan berustende
informatie neergelegd in documenten voor eenieder openbaar, indien dit
zonder onevenredige inspanning of kosten redelijkerwijs mogelijk is,
behoudens voor zover de artikelen 5.1, eerste, tweede en vijfde lid, en
5.2 aan openbaarmaking in de weg staan of met de openbaarmaking geen
redelijk belang wordt gediend. Deze informatie betreft in ieder geval
informatie over het beleid, inclusief de voorbereiding, uitvoering,
naleving, handhaving en evaluatie.
2. Het bestuursorgaan doet bij een gedeeltelijke niet-openbaarmaking
hiervan mededeling gelijktijdig met de openbaarmaking.
3. Documenten als bedoeld in het eerste lid worden niet openbaar gemaakt
dan nadat belanghebbenden die naar verwachting bedenkingen zullen
hebben tegen openbaarmaking, in de gelegenheid zijn gesteld binnen een
door het bestuursorgaan gestelde termijn hun zienswijze naar voren te
brengen.
4. Het bestuursorgaan deelt een belanghebbende mede dat toepassing wordt
gegeven aan het eerste lid, onder vermelding van het tijdstip van
openbaarmaking en de openbaar te maken documenten. De mededeling
wordt gelijkgesteld met een besluit.
Artikel 4.1
1. Eenieder kan een verzoek om publieke informatie richten tot een
bestuursorgaan of een onder verantwoordelijkheid van een
bestuursorgaan werkzame instelling, dienst of bedrijf. In het laatste geval
beslist het verantwoordelijke bestuursorgaan op het verzoek.
2. Een verzoek kan mondeling of schriftelijk worden ingediend en kan
elektronisch worden verzonden op de door het bestuursorgaan
aangegeven wijze.
3. De verzoeker behoeft bij zijn verzoek geen belang te stellen.
4. De verzoeker vermeldt bij zijn verzoek de aangelegenheid of het daarop
betrekking hebbende document, waarover hij informatie wenst te
ontvangen.
5. Indien een verzoek te algemeen geformuleerd is, verzoekt het
bestuursorgaan binnen twee weken na ontvangst van het verzoek de
verzoeker om het verzoek te preciseren en is het de verzoeker daarbij
behulpzaam.
6. Het bestuursorgaan kan besluiten een verzoek niet te behandelen, indien
de verzoeker niet meewerkt aan een verzoek tot precisering als bedoeld
het vijfde lid. In afwijking van artikel 4:5, vierde lid, van de Algemene wet
bestuursrecht wordt het besluit om het verzoek niet te behandelen aan de
verzoeker bekendgemaakt binnen twee weken nadat het verzoek is
gepreciseerd of nadat de daarvoor gestelde termijn ongebruikt is
verstreken.
7. Een verzoek om informatie wordt ingewilligd met inachtneming van het
bepaalde in hoofdstuk 5.
Pagina 4 van 6Artikel 4.4
Onze referentie
1. Het bestuursorgaan beslist op het verzoek om informatie zo spoedig (2022-049)
mogelijk, doch uiterlijk binnen vier weken gerekend vanaf de dag na die
waarop het verzoek is ontvangen.
2. Het bestuursorgaan kan de beslissing voor ten hoogste twee weken
verdagen, indien de omvang of de gecompliceerdheid van de informatie
een verlenging rechtvaardigt. Van de verdaging wordt voor de afloop van
de eerste termijn schriftelijk gemotiveerd mededeling gedaan aan de
verzoeker.
3. Onverminderd artikel 4:15 van de Algemene wet bestuursrecht wordt de
termijn voor het geven van een beschikking opgeschort gerekend vanaf
de dag na die waarop het bestuursorgaan de verzoeker meedeelt dat
toepassing is gegeven aan artikel 4:8 van de Algemene wet
bestuursrecht, tot en met de dag waarop door de belanghebbende of
belanghebbenden een zienswijze naar voren is gebracht of de daarvoor
gestelde termijn ongebruikt is verstreken.
4. Indien de opschorting, bedoeld in het derde lid, eindigt, doet het
bestuursorgaan daarvan zo spoedig mogelijk mededeling aan de
verzoeker, onder vermelding van de termijn binnen welke de beschikking
alsnog moet worden gegeven.
5. Indien het bestuursorgaan heeft besloten informatie te verstrekken, wordt
de informatie verstrekt tegelijk met de bekendmaking van het besluit,
tenzij naar verwachting een belanghebbende bezwaar daartegen heeft, in
welk geval de informatie wordt verstrekt twee weken nadat de beslissing
is bekendgemaakt. Indien wordt verzocht om een voorlopige voorziening
als bedoeld in artikel 8:81 van de Algemene wet bestuursrecht, wordt de
openbaarmaking opgeschort totdat de voorzieningenrechter uitspraak
heeft gedaan of het verzoek is ingetrokken.
6. Indien het bestuursorgaan heeft besloten informatie te verstrekken die
rechtstreeks betrekking heeft op een derde of die van een derde
afkomstig is, deelt het bestuursorgaan dit besluit gelijktijdig mede aan
deze derde.
Artikel 5.1
1. Het openbaar maken van informatie ingevolge deze wet blijft achterwege
voor zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs-en fabricagegegevens betreft die door natuurlijke
personen of rechtspersonen vertrouwelijk aan de overheid zijn
meegedeeld;
d. persoonsgegevens betreft als bedoeld in paragraaf 3.1
onderscheidenlijk paragraaf 3.2 van de Uitvoeringswet Algemene
verordening gegevensbescherming, tenzij de betrokkene
uitdrukkelijk toestemming heeft gegeven voor de openbaarmaking
van deze persoonsgegevens of deze persoonsgegevens kennelijk
door de betrokkene openbaar zijn gemaakt;
e. nummers betreft die dienen ter identificatie van personen die bij
wet of algemene maatregel van bestuur zijn voorgeschreven als
bedoeld in artikel 46 van de Uitvoeringswet Algemene verordening
gegevensbescherming, tenzij de verstrekking kennelijk geen
inbreuk op de levenssfeer maakt.
Pagina 5 van 62. Het openbaar maken van informatie blijft eveneens achterwege voor
Onze referentie
zover het belang daarvan niet opweegt tegen de volgende belangen: (2022-049)
a. de betrekkingen van Nederland met andere landen en staten en
met internationale organisaties;
b. de economische of financiële belangen van de Staat, andere
publiekrechtelijke lichamen of bestuursorganen, in geval van
milieu-informatie slechts voor zover de informatie betrekking
heeft op handelingen met een vertrouwelijk karakter;
c. de opsporing en vervolging van strafbare feiten;
d. de inspectie, controle en toezicht door bestuursorganen;
e. de eerbiediging van de persoonlijke levenssfeer;
f. de bescherming van andere dan in het eerste lid, onderdeel c,
genoemde concurrentiegevoelige bedrijfs-en fabricagegegevens;
g. de bescherming van het milieu waarop deze informatie betrekking
heeft;
h. de beveiliging van personen en bedrijven en het voorkomen van
sabotage;
i. het goed functioneren van de Staat, andere publiekrechtelijke
lichamen of bestuursorganen.
3. Indien een verzoek tot openbaarmaking op een van de in het tweede lid
genoemde gronden wordt afgewezen, bevat het besluit hiervoor een
uitdrukkelijke motivering.
4. Openbaarmaking kan tijdelijk achterwege blijven, indien het belang van
de geadresseerde van de informatie om als eerste kennis te nemen van
de informatie dit kennelijk vereist. Het bestuursorgaan doet mededeling
aan de verzoeker van de termijn waarbinnen de openbaarmaking alsnog
zal geschieden.
5. In uitzonderlijke gevallen kan openbaarmaking van andere informatie dan
milieu-informatie voorts achterwege blijven indien openbaarmaking
onevenredige benadeling toebrengt aan een ander belang dan genoemd in
het eerste of tweede lid en het algemeen belang van openbaarheid niet
tegen deze benadeling opweegt. Het bestuursorgaan baseert een
beslissing tot achterwege laten van de openbaarmaking van enige
informatie op deze grond ten aanzien van dezelfde informatie niet tevens
op een van de in het eerste of tweede lid genoemde gronden.
6. Het openbaar maken van informatie blijft in afwijking van het eerste lid,
onderdeel c, in geval van milieu-informatie eveneens achterwege voor
zover daardoor het in het eerste lid, onderdeel c, genoemde belang
ernstig geschaad wordt en het algemeen belang van openbaarheid van
informatie niet opweegt tegen deze schade.
7. Het eerste en tweede lid zijn niet van toepassing op milieu-informatie die
betrekking heeft op emissies in het milieu.
Pagina 6 van 6