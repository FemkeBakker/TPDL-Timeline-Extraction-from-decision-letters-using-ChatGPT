File id: 451 File title: Woo-besluit_21-0680-over-hondenhhandelaar-melding-895963.00.pdf.
Nederlandse Voedsel-en
Warenautoriteit
Ministerie van Landbouw,
Natuur en Voedselkwalicei1
> Retouradres Postbus 43006 3540 AA Utrecht
directie Strategie
divisie Juridische zaken
team openbaarmaking en privacy
Î.rl.V. mP.VrOIJ catharijnesingel 59
3511 GG Utrecht
Postbus 43006
3540 AA Utrecht
www.nvwa.nl
Onze referentie
Trcnvwa/2021/4573
Datum: 24 mei 2022 Verstuurd per e-mail
Betreft: Woo-besluit 21-0680
Geachte mevrouw_
In uw verzoek van 30 augustus 2021 heeft u bij de Nederlandse Voedsel- en
Warenautoriteit gevraagd informatie openbaar te maken naar aanleiding van de
melding met nr. 895963.00.
De ontvangst van uw verzoek is schriftelijk bevestigd bij e-mail van 31 augustus
2021 met kenmerk 21-0680.
In de brief van 5 oktober 2021 die aan u is verzonden is de beslistermijn met 2
weken opgeschort vanwege het verzoek om zienswijze. Helaas is het mij niet
gelukt om binnen de termijn op uw verzoek te beslissen, mijn excuses hiervoor.
Wettelijk kader
Ik behandel uw verzoek als een verzoek op de grond van de Wet open overheid
(hierna: Woo).
Inventarisatie documenten
Op basis van uw verzoek is één document aangetroffen.
Het betreft: uittreksel melding.
Zienswijzen
In de brief van 5 oktober 2021 met kenmerk: TRCNVWA/21-0680 heb ik u laten
weten dat de betrokken belanghebbende is gevraagd zijn mening te geven over de
voorgenomen openbaarmaking van de door u gevraagde informatie.
De belanghebbende heeft zijn mening niet gegeven.
Besluit
Ik besluit een deel van de door u gevraagde informatie openbaar te maken.
Overwegingen
Algemene overweging: openbaarheid t.a.v. een ieder
Als eerste wil ik u wijzen op het volgende.
Pagina 1 van Sdirectie Strategie
divisie Juridische zaken
Onze referentie
Trcnvwa/2021/4573
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in het eerste artikel 1.1. van de
Woo. Dit is een belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. De Woo is
niet van toepassing op informatie die al openbaar is.
Algemene uitgangspunten bij toetsing aan de uitzonderingsgronden
De toetsing aan de uitzonderingsgronden verloopt als volgt. Eerst kijk ik of een
van de uitzonderingsgronden speelt. Dat doe ik meestal per alinea, soms per zin.
Vervolgens kijk ik wat voor soort uitzonderingsgrond het is. Als het een absolute
uitzonderingsgrond is, mag ik de informatie niet verstrekken. Als het een relatieve
uitzonderingsgrond is, moet ik een afweging maken tussen het algemene belang
van openbaarheid en het specifieke belang dat de uitzonderingsgrond beschermt.
Daarbij weegt het belang van openbaarheid zwaar. Als ik informatie weiger, moet
ik goed motiveren waarom ik dat doe. Dat geldt nog sterker als de informatie
ouder dan vijf jaar is.
Wanneer het gaat om informatie waar belangen van anderen bij betrokken zijn,
moet ik hen de mogelijkheid geven om een zienswijze in te dienen. Dit betekent
dat zij hun mening kunnen geven over of de informatie wel of niet openbaar
gemaakt kan worden. Het is uiteindelijk aan mij om te beslissen of ik de
informatie openbaar maak.
Het belang van inspectie, controle en toezicht door bestuursorganen
Op grond van artikel 10, tweede lid, aanhef en onder d, van de Wob blijft
verstrekking van informatie achterwege voor zover het belang daarvan niet
opweegt tegen het belang van inspectie, controle en toezicht door
bestuursorganen.
In het document staat informatie afkomstig van een burger c.q. organisatie die
een melding heeft gedaan bij de meldkamer van de NVWA. Om inspectie, controle
en toezicht gericht op dierenwelzijn doeltreffend te laten geschieden, maken
handhavers op het terrein van dierenwelzijn gebruik van meldingen van burgers
en organisaties. Deze meldingen worden in de ambtelijke dienst uitgewisseld om
controleplaatsen en tijden te programmeren. Te verwachten is dat deze meldingen
niet meer door de burger c.q. organisaties gedaan worden wanneer de hierop
betrekking hebbende documenten voor ieder ter inzage zouden zijn. Het systeem
van melden door burgers zou niet meer doeltreffend zijn voor de inspectie,
controle en toezicht gericht op het terrein van dierenwelzijn. Die informatie wordt
om die reden niet openbaar gemaakt en zijn onleesbaar gemaakt.
Pagina 2 van 5directie Strategie
divisie Juridische zaken
Onze referentie
Trcnvwa/2021/4573
Aan de hiervoor genoemde omstandigheid ken ik een dusdanig gewicht toe dat
het belang van openbaarmaking daarvoor moet wijken. Daarom maak ik de
informatie die herleidbaar is naar de burger c.q. organisatie die de melding heeft
gedaan, niet openbaar.
De eerbiediging van de persoonlijke levenssfeer
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid.
Het gaat om persoonsgegevens die (indirect) te herleiden zijn tot een persoon
zoals een naam. Ik vind het in dit geval belangrijk dat de identiteit van
betrokkene niet bekend wordt omdat dit zijn of haar privacy kan schenden. Dat
vind ik niet wenselijk. Daarom maak ik deze persoonsgegevens niet openbaar. In
het document staan persoonsgegevens van ambtenaren. Het gaat om gegevens
die herleidbaar zijn tot een persoon, zoals hun namen. In het kader van goed
werkgeverschap vind ik dat het belang van privacy zwaarder moet wegen dan het
belang van openbaarheid. Dit ter bescherming van de privacy van de betrokken
ambtenaren. Daarbij weegt mee dat het hier niet gaat om het opgeven van een
naam aan een individuele burger die met een ambtenaar in contact treedt, maar
om, openbaarmaking op grond van de Woo.
Het voorkomen van onevenredige benadeling
Op grond van artikel 5.1, vijfde lid, van de Woo mag ik in uitzonderlijke gevallen
geen informatie openbaar maken als dit iemand onevenredige benadeling
toebrengt en de voorkoming daarvan zwaarder weegt dan het belang van
openbaarheid.
In het uittreksel van de melding staat informatie over het bedrijf dat de honden
importeert. De informatie heeft onder andere betrekking op de bedrijfsnaam en
adresgegevens, met name straat, huisnummer, postcode en vestigingsplaats.
Deze gegevens bieden elk voor zich voldoende informatie om de onderneming te
identificeren.
Openbaarmaking van de bovengenoemde gegevens van deze hondenimporteur
kan het ongewenste effect hebben dat het publiek over de bevindingen van
NVWA-inspecteur onjuiste conclusies trekt en risico’s ziet die niet of niet meer
aanwezig zijn. Door de negatieve aandacht die wordt gevestigd op deze
onderneming door openbaarmaking van de naam, adresgegevens en andere
informatie die herleidbaar tot deze onderneming is, kan deze onderneming
aanzienlijk nadeel lijden in de vorm van bijvoorbeeld reputatieschade, financiële
schade.
De hierboven omschreven onevenredige benadeling weeg ik hier zwaarder dan het
algemene belang van openbaarmaking. Ik maak deze informatie daarom niet
openbaar.
Plaatsing op internet
Pagina 3 van 5directie Strategie
divisie Juridische zaken
Onze referentie
Trcnvwa/2021/4573
Dit besluit en het document dat voor iedereen gedeeltelijk openbaar wordt,
worden op www.rijksoverheid.nl gepubliceerd.
Vragen
Als u vragen heeft over de afhandeling van uw verzoek, dan kunt u contact
opnemen met Team openbaarmaking & Privacy: wobverzoeken@nvwa.nl.
Hoogachtend,
De Minister van Landbouw, Natuur en Voedselkwaliteit,
namens deze:
Bezwaarmogelijkheid
Als u het niet eens bent met dit besluit, kunt u binnen zes weken - na verzending
van dit besluit -een bezwaarschrift indienen. Doe dit op tijd, anders kan uw
bezwaarschrift niet worden behandeld. Let wel: het indienen van een
bezwaarschrift schort de werking van het besluit niet op.
Bij voorkeur kunt u uw bezwaarschrift via de e-mail verzenden naar
nvwabezwaarenberoep@nvwa.nl. Uw bezwaarschrift kunt u eventueel ook per
post verzenden naar: Nederlandse Voedsel- en Warenautoriteit, divisie
Juridische Zaken, team Bezwaar en Beroep, Postbus 43006, 3540 AA Utrecht.
U dient uw bezwaarschrift ten minste te voorzien van:
 uw naam en adres;
 telefoonnummer;
 de datum;
 het kenmerk, zaaknummer van deze brief (deze gegevens vindt u in de
rechterkantlijn);
 de gronden van bezwaar;
 uw handtekening.
Pagina 4 van 5directie Strategie
divisie Juridische zaken
Onze referentie
Trcnvwa/2021/4573
Zou u zo vriendelijk willen zijn om een kopie van dit besluit mee te sturen?
NB. ook indien u uw bezwaarschrift per e-mail verstuurt, dient deze te voldoen
aan bovenstaande eisen. Voldoet uw bezwaarschrift niet aan deze eisen, dan
wordt uw bezwaarschrift niet in behandeling genomen. Het verdient de voorkeur
om uw bezwaarschrift in Pdf-formaat als bijlage toe te voegen in het e-
mailbericht.
Heeft u vragen, kijk dan op www.nvwa.nl\bezwaarenberoep.
* Als u uw bezwaarschrift in een vreemde taal opstelt en een vertaling voor een
goede behandeling van het bezwaar nodig is, dient u zelf voor een vertaling van
het bezwaarschrift te zorgen / If you submit your objection in a foreign language
and a translation for proper handling of the objection is required, you should
provide yourself a translation of the objection.
Pagina 5 van 5