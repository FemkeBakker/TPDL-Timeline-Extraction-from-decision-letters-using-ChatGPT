File id: 185 File title: Besluit_op_Wob-verzoek_Pels_Rijcken.pdf.
> Retouradres Postbus 20201 2500 EE Den Haag
Directie Juridische Zaken
Korte Voorhout 7
2511 CW Den Haag
Postbus 20201
2500 EE Den Haag
www.rijksoverheid.nl
Inlichtingen
Per e-mail aan: wobverzoekendjz@minfin.nl
www.minfin.nl
Ons kenmerk
2021-0000237784
Uw brief (kenmerk)
2 september 2021
Datum 28 januari 2022
Betreft Besluit op uw Wob-verzoek Bijlage:
A. Relevante Wob-
artikelen
B. Inventarislijst
C. Openbaar te maken
Geachte, documenten
In uw brief van 2 september 2021, ontvangen op 7 september 2021, heeft u
met een beroep op de Wet openbaarheid van bestuur (hierna: Wob) verzocht om
informatie over de positie van Pels Rijcken als gemachtigde van DNB, de AFM en
het ministerie van Financiën.
U vraagt documentatie dan wel correspondentie over:
- de positie van Pels Rijcken als gemachtigde van DNB, de AFM en het
ministerie van Financiën; en,
- de eventuele risico-mitigerende maatregelen die het ministerie van Financiën
heeft genomen;
naar aanleiding van de fraude binnen Pels Rijcken door een oud-
bestuursvoorzitter.
De ontvangst van uw verzoek heb ik u schriftelijk bevestigd bij brief van 16
september 2021, met kenmerk 2021-0000188139. In deze brief is de
beslistermijn met vier weken verdaagd tot 2 november 2021.
Op 21 september 2021 heeft u (telefonisch) met een medewerker van mijn
ministerie gesproken over de stand van zaken van de behandeling van uw Wob-
verzoek.
Bij e-mail van 8 november 2021 heeft u per e-mail een ingebrekestelling
ingediend wegens het uitblijven van een besluit op uw Wob-verzoek.
Bij brief van 23 november 2021 heeft u bij de rechtbank Noord-Holland beroep
ingesteld tegen het niet tijdig nemen van een besluit op uw Wob-verzoek.
Bij brief van 8 december 2021 heeft de rechtbank Noord-Holland mij te kennen
gegeven dat het beroepschrift aan de rechtbank Amsterdam is doorgezonden.
Thans beslis ik op uw Wob-verzoek. Ik bied mijn verontschuldigingen aan voor de
tijd dat u op het besluit heeft moeten wachten.
Besluit
Ik besluit de door u gevraagde informatie gedeeltelijk openbaar te maken. Ik licht
mijn besluit hieronder toe.
Pagina 1 van 4Inventarisatie documenten
Directie Juridische Zaken
Op basis van uw verzoek zijn meerdere documenten aangetroffen. Deze
documenten zijn opgenomen in een inventarislijst, zie hiertoe bijlage B.
Ons kenmerk
2021-0000237784
Diverse documenten zijn al openbaar. Voor de vindplaats daarvan verwijs ik naar
bijlage B. Van een van de documenten die al openbaar zijn, is geen vindplaats
(meer) aanwezig. Dit document (nummer 00008) is om u van dienst te zijn als
bijlage meegezonden bij dit besluit.
Een document bevat passages die over andere onderwerpen gaan dan de
hierboven genoemde onderwerpen van uw verzoek. Deze passages vallen
inhoudelijk niet binnen de reikwijdte van uw verzoek. Het gaat hierbij
bijvoorbeeld om agendapunten die over andere onderwerpen gaan. Om die reden
heb ik de passages onleesbaar gemaakt onder van vermelding van ‘buiten
verzoek’. Dit is eveneens in de inventarislijst aangegeven.
Derde-belanghebbende(n)
Bij de openbaarmaking van diverse documenten spelen belangen van derden een
rol. Deze derde-belanghebbenden zijn vooraf gevraagd om hun mening te geven
over de openbaarmaking hiervan.
Twee derde-belanghebbenden stemden niet in met openbaarmaking. Beide
zienswijzen houden, kort samengevat, in dat de informatie inzicht geeft in de
afwikkeling van een rechtspersoon, die verband houdt met de fraude binnen Pels
Rijcken. Openbaarmaking kan de werkzaamheden van de betrokken vereffenaars
verstoren waardoor partijen onevenredig bevoordeeld dan wel benadeeld kunnen
worden. Ik volg de derde-belanghebbenden wel. Per weigeringsgrond licht ik dit
hieronder nader toe.
Wettelijk kader
Uw verzoek om informatie is beoordeeld op grond van de Wob. Het recht op
openbaarmaking dient het publieke belang van een goede en democratische
bestuursvoering. Het komt iedere burger in gelijke mate toe. Er wordt niet
gekeken naar het specifieke belang van de verzoeker.
Openbaarmaking in de zin van de Wob betekent openbaarmaking voor iedereen.
In dat licht vindt de afweging dan ook plaats. Hierbij wordt getoetst aan de
artikelen 10 en 11 van de Wob waarin is aangegeven in welke gevallen
openbaarmaking kan of moet worden geweigerd. Voorts kan het bestuursorgaan
besluiten om op grond van de uitzonderingsgronden genoemd in de artikelen 10
en 11 van de Wob (zie bijlage A) of op grond van eventuele bijzondere
openbaarmakingsregimes documenten (gedeeltelijk) niet openbaar te maken.
Motivering
De eerbiediging van de persoonlijke levenssfeer (artikel 10, tweede lid, onder e,
van de Wob)
In de openbaar te maken documenten staan persoonsgegevens. Dit betreft
gegevens die herleidbaar zijn tot een persoon, zoals onder meer namen, e-
mailadressen, functienamen en telefoonnummers. In het kader van goed
werkgeverschap ben ik van oordeel dat ten aanzien van deze gegevens het
belang dat de persoonlijke levenssfeer wordt geëerbiedigd, zwaarder moet wegen
dan het belang van openbaarheid. Dit ter bescherming van de persoonlijke
levenssfeer van de betrokken ambtenaar. Daarbij is van belang dat het hier niet
gaat om het opgeven van een naam aan een individuele burger die met een
ambtenaar in contact treedt, maar om openbaarmaking van de naam in de zin
van de Wob. Deze gegevens maak ik dus niet openbaar. Ook ten aanzien van de
persoonsgegevens van derden weeg ik het belang van de eerbiediging van de
persoonlijke levenssfeer zwaarder dan het belang van openbaarheid. Waar van
Pagina 2 van 4toepassing heb ik deze gegevens onleesbaar gemaakt onder vermelding van
Directie Juridische Zaken
10.2.e.
Ons kenmerk
Het voorkomen van onevenredige bevoordeling of benadeling (artikel 10, tweede
2021-0000237784
lid, onder g, van de Wob)
Openbaarmaking van informatie blijft achterwege voor zover het belang daarvan
niet opweegt tegen het belang van het voorkomen van onevenredige
bevoordeling of benadeling van belanghebbenden bij die informatie. Hiertoe merk
ik het volgende op.
Twee derde-belanghebbenden hebben in hun zienswijze aangegeven niet in te
stemmen met openbaarmaking van informatie. De informatie geeft namelijk
inzicht in de afwikkeling van een rechtspersoon, die verband houdt met de fraude
binnen Pels Rijcken. Openbaarmaking kan de werkzaamheden van de betrokken
vereffenaars verstoren waardoor partijen onevenredig bevoordeeld dan wel
benadeeld kunnen worden. Deze informatie heb ik onleesbaar gemaakt onder
vermelding van 10.2.g. Dit ziet op de documenten met nummers 00003 en
00004.
Wijze van openbaarmaking
De documenten stuur ik met dit besluit in kopie mee.
Plaatsing op internet
De stukken worden met een geanonimiseerde versie van dit besluit voor eenieder
kenbaar gemaakt op www.rijksoverheid.nl.
Hoogachtend,
DE MINISTER VAN FINANCIËN,
namens deze,
mr. M.S. Bogtstra
De directeur Juridische Zaken
Deze brief is een besluit in de zin van de Algemene wet bestuursrecht. Op grond
van die wet kunt u tegen dit besluit binnen zes weken na de dag waarop dit
besluit is bekendgemaakt een bezwaarschrift indienen. Het bezwaarschrift moet
worden gericht aan de minister van Financiën, ter attentie van de Directie
Juridische Zaken, Postbus 20201, 2500 EE Den Haag. Het bezwaarschrift dient te
worden ondertekend en dient ten minste het volgende te bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaar zich richt;
d. een opgave van de redenen waarom u zich met het besluit niet kunt verenigen.
Pagina 3 van 4Bijlage A
Directie Juridische Zaken
Artikel 10 van de Wob luidt, voor zover relevant, als volgt:
Ons kenmerk
1. Het verstrekken van informatie ingevolge deze wet blijft achterwege voor
2021-0000237784
zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft, die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in de artikelen 9, 10 en 87 van de
Algemene verordening gegevensbescherming, tenzij de verstrekking
kennelijk geen inbreuk op de persoonlijke levenssfeer maakt.
2. Het verstrekken van informatie ingevolge deze wet blijft eveneens
achterwege voor zover het belang daarvan niet opweegt tegen de volgende
belangen:
a. de betrekkingen van Nederland met andere staten en met internationale
organisaties;
b. de economische of financiële belangen van de Staat, de andere
publiekrechtelijke lichamen of de in artikel 1a, onder c en d, bedoelde
bestuursorganen;
c. de opsporing en vervolging van strafbare feiten;
d. inspectie, controle en toezicht door bestuursorganen;
e. de eerbiediging van de persoonlijke levenssfeer;
f. het belang, dat de geadresseerde erbij heeft als eerste kennis te kunnen
nemen van de informatie;
g. het voorkomen van onevenredige bevoordeling of benadeling van bij de
aangelegenheid betrokken natuurlijke personen of rechtspersonen dan
wel van derden.
3. Het tweede lid, aanhef en onder e, is niet van toepassing voor zover de
betrokken persoon heeft ingestemd met openbaarmaking.
(...)
Artikel 11 van de Wob luidt, voor zover relevant, als volgt:
1. In geval van een verzoek om informatie uit documenten, opgesteld ten
behoeve van intern beraad, wordt geen informatie verstrekt over daarin
opgenomen persoonlijke beleidsopvattingen.
2. Over persoonlijke beleidsopvattingen kan met het oog op een goede en
democratische bestuursvoering informatie worden verstrekt in niet tot
personen herleidbare vorm. Indien degene die deze opvattingen heeft geuit of
zich erachter heeft gesteld, daarmee heeft ingestemd, kan de informatie in
tot personen herleidbare vorm worden verstrekt.
3. Met betrekking tot adviezen van een ambtelijke of gemengd samengestelde
adviescommissie kan het verstrekken van informatie over de daarin opge-
nomen persoonlijke beleidsopvattingen plaatsvinden, indien het voornemen
daartoe door het bestuursorgaan dat het rechtstreeks aangaat aan de leden
van de adviescommissie voor de aanvang van hun werkzaamheden kenbaar is
gemaakt.
4. In afwijking van het eerste lid wordt bij milieu-informatie het belang van de
bescherming van de persoonlijke beleidsopvattingen afgewogen tegen het
belang van openbaarmaking. Informatie over persoonlijke beleidsopvattingen
kan worden verstrekt in niet tot personen herleidbare vorm. Het tweede lid,
tweede volzin, is van overeenkomstige toepassing.
Pagina 4 van 4