File id: 257 File title: Besluit_Woo-verzoek_communicatie_van_het_ministerie_van_LNV.pdf.
> Retouradres Postbus 20401 2500 EC Den Haag
Programma DG Stikstof
5.1.2.e Bezoekadres
Bezudenhoutseweg 73
2594 AC Den Haag
Postadres
Postbus 20401
Per mail: 5.1.2.e
2500 EK Den Haag
Overheidsidentificatienr
00000001858272854000
T 070 379 8911 (algemeen)
F 070 378 6100 (algemeen)
Behandeld door
5.1.2.e
@minlnv.nl
Datum 1 juni 2022
Betreft Besluit Woo-verzoek d.d. 21 februari 2022 inzake communicatie van
Ons kenmerk
het ministerie van LNV
DGS / 22207694
Uw kenmerk
Geachte 5.1.2.e ,
Bijlage(n)
In uw verzoek van 19 februari 2022, door mij ontvangen op 21 februari 2022,
3
heeft u het ministerie van Landbouw, Natuur en Voedselkwaliteit gevraagd
informatie openbaar te maken over alle communicatie tussen het ministerie van
Landbouw, Natuur en Voedselkwaliteit en verschillende partijen, waaronder het
IPO, VNG, LTO en NZO. Deze communicatie heeft betrekking op de onderwerpen
stikstofbeleid, vergunningverlening, PAS-melders en juridische procedures vanaf
januari 2017 tot en met heden.
Op 10 maart 2022 heb ik u gevraagd om uw verzoek te specificeren. In de brief
wordt u gevraagd om binnen twee weken aan te geven op welke bestuurlijke
aangelegenheid uw verzoek betrekking heeft.
Naar aanleiding van dit bericht heeft u op 22 maart 2022 een gesprek gevoerd
met 5.1.2.e en 5.1.2.e waarin u uw verzoek heeft toegelicht. In dat
gesprek zijn de volgende afspraken gemaakt:
- Uw verzoek heeft betrekking op de periode sinds de aantreding van de nieuwe
Minister voor Natuur en Stikstof tot de indiening van uw verzoek. De periode
waarop uw verzoek ziet is 12 januari 2022 tot 22 februari 2022.
- U vraagt om alle communicatie (e-mail, documenten, appjes etc.) over:
o Stikstofbanken (provinciale banken en SSRS) en de hoeveelheid
depositieruimte die daar in zit;
o Criteria waaronder ruimte uit die banken beschikbaar wordt gesteld;
o Herkomst van PAS-melders (incl type bedrijven): hoeveel zijn het er,
waar bevinden ze zich en hoeveel depositieruimte hebben ze nodig.
- Afgesproken is om te proberen u te voorzien van de gevraagde informatie
voor 1 mei.
Op 25 maart 2022 heeft u een e-mail gestuurd waarin u deze afspraken bevestigt.
Wettelijk kader
Ik behandel uw verzoek als een verzoek op grond van de Wet open overheid
(Woo). De relevante artikelen uit de Woo kunt u vinden in bijlage 1 bij deze brief.
Pagina 1 van 8Programma DG Stikstof
Inventarisatie documenten Ons kenmerk
DGS / 22207694
Op basis van uw verzoek heb ik gezocht in de digitale archiefsystemen/e-mail
inboxen/WhatsApp-gesprekken van de minister voor Natuur en Stikstof en andere
betrokken medewerkers. Bij deze inventarisatie zijn 29 documenten aangetroffen.
Deze documenten zijn genoemd in de inventarislijst in bijlage 2 bij deze brief. In
deze brief wordt vanaf nu verwezen naar de nummers op de inventarislijst, zodat
voor u duidelijk is wat ik per document heb besloten en waarom ik dit heb
besloten.
Zienswijzen
Ik heb de betrokken derde belanghebbenden in de gelegenheid gesteld om hun
zienswijze te geven op de door mij voorgenomen openbaarmaking van de door u
gevraagde informatie.
De belanghebbenden hebben geen bezwaren kenbaar gemaakt tegen de
openbaarmaking van de informatie die met dit besluit openbaar wordt gemaakt.
Besluit
Ik besluit de documenten waarin de door u opgevraagde informatie staat
openbaar te maken met uitzondering van de persoonsgegevens die daarin staan.
Op de inventarislijst staat bij deze documenten aangegeven dat slechts de
uitzonderingsgrond uit artikel 5.1, tweede lid, onderdeel e, van de Woo
(aangeduid met de afkorting 5.1.2.e) is toegepast.
De inventarislijst maakt integraal onderdeel uit van het besluit.
Overwegingen
Als eerste wil ik u wijzen op het volgende. Iedereen heeft het recht om
overheidsinformatie op te kunnen vragen zonder daarbij een reden te hoeven
aangeven. Dit staat in artikel 1.1. van de Woo. Dit is een belangrijk recht van de
burger. Daarbij is het uitgangspunt dat overheidsinformatie openbaar is, tenzij er
uitzonderingsgronden zijn die dit beperken. De uitzonderingsgronden staan in
hoofdstuk 5 van de Woo. Ik moet hierbij het algemeen belang van openbaarheid
afwegen tegen de belangen die de uitzonderingsgronden beschermen. In het
algemeen geldt hierbij de regel dat wanneer ik informatie aan u verstrek, het
openbaar is voor een ieder.
Algemene uitgangspunten bij toetsing aan de uitzonderingsgronden
De toetsing aan de uitzonderingsgronden verloopt als volgt. Eerst kijk ik of een
van de uitzonderingsgronden speelt. Dat doe ik meestal per alinea, soms per zin.
Vervolgens kijk ik wat voor soort uitzonderingsgrond het is. Als het een absolute
uitzonderingsgrond is, mag ik de informatie niet verstrekken. Als het een relatieve
uitzonderingsgrond is, moet ik een afweging maken tussen het algemene belang
van openbaarheid en het specifieke belang dat de uitzonderingsgrond beschermt.
Daarbij weegt het belang van openbaarheid zwaar. Als ik informatie weiger, moet
ik goed motiveren waarom ik dat doe. Dat geldt nog sterker als de informatie
ouder dan vijf jaar is.
Wanneer het gaat om informatie waar belangen van anderen bij betrokken zijn,
moet ik hen de mogelijkheid geven om een zienswijze in te dienen. Dit betekent
dat zij hun mening kunnen geven over of de informatie wel of niet openbaar
gemaakt moet worden. Het is uiteindelijk aan mij om te beslissen of ik de
Pagina 2 van 8Programma DG Stikstof
informatie openbaar maak. In de inventarislijst en op de documenten heb ik Ons kenmerk
opgenomen welke uitzonderingsgronden van toepassing zijn. DGS / 22207694
De eerbiediging van de persoonlijke levenssfeer
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. Het gaat om
persoonsgegevens die (indirect) te herleiden zijn tot een persoon zoals namen, e-
mailadressen, telefoonnummers en functienamen. In de documenten, waarbij in
de inventarislijst, in de kolom “Woo”, 5.1.2.e staat vermeld, staan
persoonsgegevens, zoals namen, e-mailadressen, functienamen en
telefoonnummers. Ik vind het in dit geval belangrijk dat de identiteit van
betrokkene niet bekend wordt omdat dit zijn of haar privacy kan schenden. Dat
vind ik niet wenselijk. Daarom maak ik deze persoonsgegevens niet openbaar.
Voor zover het de namen, e-mailadressen, functienamen en telefoonnummers van
ambtenaren betreft is hierbij het volgende van belang. In het kader van goed
werkgeverschap vind ik dat het belang van privacy zwaarder moet wegen dan het
belang van openbaarheid. Dit ter bescherming van de privacy van de betrokken
ambtenaren. Daarbij weegt mee dat het hier niet gaat om het opgeven van een
naam aan een individuele burger die met een ambtenaar in contact treedt, maar
om openbaarmaking op grond van de Woo.
Nadere toelichting
Het document met nummer 5a heeft betrekking op de provinciale stikstofbanken.
Deze zijn tot op heden niet operationeel. Er hebben geen externe
saldeertransacties plaatsgevonden met depositieruimte uit de provinciale
stikstofbanken.
Daarnaast zitten tussen de documenten die ik hierbij openbaar maak enkele
vergaderstukken en verslagen. Deze zijn afkomstig uit reguliere technische
overleggen tussen het Rijk en provincies over het SSRS en het Aerius Register. Ik
wil erop wijzen dat deze overleggen niet besluitvormend zijn.
Wijze van openbaarmaking en publicatie
De documenten die (gedeeltelijk) openbaar worden, worden samen met deze brief
de documenten digitaal aan u toegezonden.
Plaatsing op internet
Dit besluit en de documenten die voor iedereen (gedeeltelijk) openbaar worden,
worden op www.rijksoverheid.nl gepubliceerd.
Afschrift aan belanghebbenden
Een kopie van dit besluit verzend ik naar belanghebbenden.
Pagina 3 van 8Programma DG Stikstof
Ons kenmerk
DGS / 22207694
Bijlage 1 – Relevante artikelen uit de Woo
Artikel 1.1 Recht op toegang
Eenieder heeft recht op toegang tot publieke informatie zonder daartoe een
belang te hoeven stellen, behoudens bij deze wet gestelde beperkingen.
Artikel 2.1 Begripsbepalingen
In deze wet en de daarop berustende bepalingen wordt verstaan onder:
document: een door een orgaan, persoon of college als bedoeld in artikel 2.2,
eerste lid, opgemaakt of ontvangen schriftelijk stuk of ander geheel van
vastgelegde gegevens dat naar zijn aard verband houdt met de publieke taak van
dat orgaan, die persoon of dat college;
milieu-informatie: hetgeen daaronder wordt verstaan in artikel 19.1a van de Wet
milieubeheer;
Onze Minister: Onze Minister van Binnenlandse Zaken en Koninkrijksrelaties;
publieke informatie: informatie neergelegd in documenten die berusten bij een
orgaan, persoon of college als bedoeld in artikel 2.2, eerste lid, of informatie die
krachtens artikel 2.3 door een bestuursorgaan kan worden gevorderd.
Artikel 4.1 Verzoek
1.Eenieder kan een verzoek om publieke informatie richten tot een
bestuursorgaan of een onder verantwoordelijkheid van een bestuursorgaan
werkzame instelling, dienst of bedrijf. In het laatste geval beslist het
verantwoordelijke bestuursorgaan op het verzoek.
2.Een verzoek kan mondeling of schriftelijk worden ingediend en kan elektronisch
worden verzonden op de door het bestuursorgaan aangegeven wijze.
3.De verzoeker behoeft bij zijn verzoek geen belang te stellen.
4.De verzoeker vermeldt bij zijn verzoek de aangelegenheid of het daarop
betrekking hebbende document, waarover hij informatie wenst te ontvangen.
5.Indien een verzoek te algemeen geformuleerd is, verzoekt het bestuursorgaan
binnen twee weken na ontvangst van het verzoek de verzoeker om het verzoek te
preciseren en is het de verzoeker daarbij behulpzaam.
6.Het bestuursorgaan kan besluiten een verzoek niet te behandelen, indien de
verzoeker niet meewerkt aan een verzoek tot precisering als bedoeld het vijfde
lid. In afwijking van artikel 4:5, vierde lid, van de Algemene wet bestuursrecht
wordt het besluit om het verzoek niet te behandelen aan de verzoeker
bekendgemaakt binnen twee weken nadat het verzoek is gepreciseerd of nadat de
daarvoor gestelde termijn ongebruikt is verstreken.
Pagina 5 van 8Programma DG Stikstof
7.Een verzoek om informatie wordt ingewilligd met inachtneming van het Ons kenmerk
DGS / 22207694
bepaalde in hoofdstuk 5.
Artikel 4.2 Doorverwijzing
1.Voor zover het verzoek betrekking heeft op informatie die berust bij een ander
bestuursorgaan dan dat waarbij het verzoek is ingediend, wordt de verzoeker zo
nodig naar dat bestuursorgaan verwezen. Is het verzoek schriftelijk gedaan, dan
wordt het voor zover betrekking hebbend op informatie die bij een ander
bestuursorgaan berust, onverwijld doorgezonden aan dat bestuursorgaan, onder
mededeling van de doorzending aan de verzoeker.
2.Indien het verzoek betrekking heeft op informatie die op grond van enig
wettelijk voorschrift bij het bestuursorgaan had behoren te berusten, vordert het
bestuursorgaan de gevraagde informatie van degene die over de informatie
beschikt. Degene die over de gevraagde informatie beschikt, verstrekt deze per
omgaande aan het bestuursorgaan.
3.Voor zover een verzoek als bedoeld in artikel 4.1, eerste lid, dat is gericht aan
een der Kamers of de verenigde vergadering der Staten-Generaal, betrekking
heeft op informatie die door de regering vertrouwelijk aan de Staten-Generaal is
verstrekt, zendt de Kamer of de verenigde vergadering het verzoek ter
behandeling door aan Onze Minister of Onze Ministers die deze informatie
vertrouwelijk heeft of hebben verstrekt.
Artikel 5.1 Uitzonderingen
1.Het openbaar maken van informatie ingevolge deze wet blijft achterwege voor
zover dit:
a.de eenheid van de Kroon in gevaar zou kunnen brengen;
b.de veiligheid van de Staat zou kunnen schaden;
c.bedrijfs- en fabricagegegevens betreft die door natuurlijke personen of
rechtspersonen vertrouwelijk aan de overheid zijn meegedeeld;
d.persoonsgegevens betreft als bedoeld in paragraaf 3.1 onderscheidenlijk
paragraaf 3.2 van de Uitvoeringswet Algemene verordening
gegevensbescherming, tenzij de betrokkene uitdrukkelijk toestemming heeft
gegeven voor de openbaarmaking van deze persoonsgegevens of deze
persoonsgegevens kennelijk door de betrokkene openbaar zijn gemaakt;
e.nummers betreft die dienen ter identificatie van personen die bij wet of
algemene maatregel van bestuur zijn voorgeschreven als bedoeld in artikel 46 van
de Uitvoeringswet Algemene verordening gegevensbescherming, tenzij de
verstrekking kennelijk geen inbreuk op de levenssfeer maakt.
2.Het openbaar maken van informatie blijft eveneens achterwege voor zover het
belang daarvan niet opweegt tegen de volgende belangen:
Pagina 6 van 8Programma DG Stikstof
a.de betrekkingen van Nederland met andere landen en staten en met Ons kenmerk
DGS / 22207694
internationale organisaties;
b.de economische of financiële belangen van de Staat, andere publiekrechtelijke
lichamen of bestuursorganen, in geval van milieu-informatie slechts voor zover de
informatie betrekking heeft op handelingen met een vertrouwelijk karakter;
c.de opsporing en vervolging van strafbare feiten;
d.de inspectie, controle en toezicht door bestuursorganen;
e.de eerbiediging van de persoonlijke levenssfeer;
f.de bescherming van andere dan in het eerste lid, onderdeel c, genoemde
concurrentiegevoelige bedrijfs- en fabricagegegevens;
g.de bescherming van het milieu waarop deze informatie betrekking heeft;
h.de beveiliging van personen en bedrijven en het voorkomen van sabotage;
i.het goed functioneren van de Staat, andere publiekrechtelijke lichamen of
bestuursorganen.
3.Indien een verzoek tot openbaarmaking op een van de in het tweede lid
genoemde gronden wordt afgewezen, bevat het besluit hiervoor een uitdrukkelijke
motivering.
4.Openbaarmaking kan tijdelijk achterwege blijven, indien het belang van de
geadresseerde van de informatie om als eerste kennis te nemen van de informatie
dit kennelijk vereist. Het bestuursorgaan doet mededeling aan de verzoeker van
de termijn waarbinnen de openbaarmaking alsnog zal geschieden.
5.In uitzonderlijke gevallen kan openbaarmaking van andere informatie dan
milieu-informatie voorts achterwege blijven indien openbaarmaking onevenredige
benadeling toebrengt aan een ander belang dan genoemd in het eerste of tweede
lid en het algemeen belang van openbaarheid niet tegen deze benadeling
opweegt. Het bestuursorgaan baseert een beslissing tot achterwege laten van de
openbaarmaking van enige informatie op deze grond ten aanzien van dezelfde
informatie niet tevens op een van de in het eerste of tweede lid genoemde
gronden.
6.Het openbaar maken van informatie blijft in afwijking van het eerste lid,
onderdeel c, in geval van milieu-informatie eveneens achterwege voor zover
daardoor het in het eerste lid, onderdeel c, genoemde belang ernstig geschaad
wordt en het algemeen belang van openbaarheid van informatie niet opweegt
tegen deze schade.
7.Het eerste en tweede lid zijn niet van toepassing op milieu-informatie die
betrekking heeft op emissies in het milieu.
Artikel 5.2 Persoonlijke beleidsopvattingen
Pagina 7 van 8Programma DG Stikstof
1.In geval van een verzoek om informatie uit documenten, opgesteld ten behoeve Ons kenmerk
DGS / 22207694
van intern beraad, wordt geen informatie verstrekt over daarin opgenomen
persoonlijke beleidsopvattingen. Onder persoonlijke beleidsopvattingen worden
verstaan ambtelijke adviezen, visies, standpunten en overwegingen ten behoeve
van intern beraad, niet zijnde feiten, prognoses, beleidsalternatieven, de gevolgen
van een bepaald beleidsalternatief of andere onderdelen met een overwegend
objectief karakter.
2.Het bestuursorgaan kan over persoonlijke beleidsopvattingen met het oog op
een goede en democratische bestuursvoering informatie verstrekken in niet tot
personen herleidbare vorm. Indien degene die deze opvattingen heeft geuit of zich
erachter heeft gesteld, daarmee heeft ingestemd, kan de informatie in tot
personen herleidbare vorm worden verstrekt.
3.Onverminderd het eerste en tweede lid wordt uit documenten opgesteld ten
behoeve van formele bestuurlijke besluitvorming door een minister, een
commissaris van de Koning, Gedeputeerde Staten, een gedeputeerde, het college
van burgemeester en wethouders, een burgemeester en een wethouder,
informatie verstrekt over persoonlijke beleidsopvattingen in niet tot personen
herleidbare vorm, tenzij het kunnen voeren van intern beraad onevenredig wordt
geschaad.
4.In afwijking van het eerste lid wordt bij milieu-informatie het belang van de
bescherming van de persoonlijke beleidsopvattingen afgewogen tegen het belang
van openbaarmaking. Informatie over persoonlijke beleidsopvattingen kan worden
verstrekt in niet tot personen herleidbare vorm. Indien degene die deze
opvattingen heeft geuit of zich erachter heeft gesteld, daarmee heeft ingestemd,
kan de informatie in tot personen herleidbare vorm worden verstrekt.
Pagina 8 van 8