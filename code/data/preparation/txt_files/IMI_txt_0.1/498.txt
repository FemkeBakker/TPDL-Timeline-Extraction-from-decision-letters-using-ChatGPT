File id: 498 File title: woo-parkieten-aruba-besluit.pdf.
Ministerie van Binnenlandse Zaken en
Koninkrijksrelaties
www.rijksoverheid.n1
www.facebook.com/minbzk
www.twitter.com/minbzk
www.linkedin.com/company/
ministerie-van-bzk
Kenmerk
2022-0000386118
Uw kenmerk
19• AUG 2022
Datum
Betreft Besluit op Woo-verzoek Parkietenbosdump te Aruba
Verzoek
In uw verzoek van 13 mei 2022, door mij ontvangen op 13 mei 2022, heeft u het
Ministerie van Binnenlandse Zaken en Koninkrijksrelaties gevraagd informatie
openbaar te maken over de Parkietenbosdump te Aruba.
Specifiek heeft u de volgende informatie opgevraagd:
• alle correspondentie die tussen het ministerie van Binnenlandse Zaken
en Koninkrijksrelaties en de regering van Aruba is gevoerd in de
afgelopen 10 jaar met betrekking tot de Parkietenbosdump;
• alle rapporten die al of niet in opdracht van het ministerie van
Binnenlandse Zaken en Koninkrijksrelaties en al of niet op verzoek van
de Arubaanse regering zijn gemaakt over en met betrekking tot de
Parkietenbosdump;
• mogelijke aanbiedingen voor technische dan wel andere hulp tot
sanering van de Parkietenbos dump die al of niet door de Arubaanse
regering zijn aangenomen;
• alle andere documenten, waaronder gespreksverslagen, die door de
minister van Binnenlandse Zaken en Koninkrijksrelaties of
medewerkers van het ministerie van Binnenlandse Zaken en
Koninkrijksrelaties zijn opgesteld waarvan de Parkietenbosdump
onderwerp vormt;
• alle correspondentie die het ministerie van Binnenlandse Zaken en
Koninkrijksrelaties met externe derden en/of de regering van Aruba
heeft gevoerd inzake het op een verantwoorde wijze verwerken van
afval in Aruba.
Op 23 mei 2022 heeft u bericht ontvangen dat uw verzoek in goede orde is
ontvangen. Daarbij is medegedeeld dat uw verzoek binnen vier weken na de
ontvangst van verzoek wordt beoordeeld.
Pagina 1 van 7Datum
Kenmerk
2022-0000386118
Op 8 juni 2022 heb ik aangegeven dat de beoordeling van uw verzoek meer tijd in
beslag neemt, omdat uw verzoek zo omvangrijk is dat het niet lukt om hier
binnen vier weken op te antwoorden en ik hiervoor twee weken extra nodig zou
hebben. De uiterlijke beslisdatum is daarmee 22 juni 2022 geworden.
Opschorting
Op 21 juni 2022 heeft u bericht ontvangen dat de beoordeling van uw verzoek is
uitgesteld tot 15 juli 2022, omdat de betrokken belanghebbenden zijn gevraagd
binnen drie weken hun mening te geven over de voorgenomen openbaarmaking
van de door u gevraagde informatie.
Wettelijk kader
Ik behandel uw verzoek als een verzoek op grond van de Wet open overheid
(Woo). De relevante artikelen uit de Woo kunt u vinden in bijlage 1 bij deze brief.
Op basis van uw verzoek heb ik gezocht in de digitale archiefsystemen, e-mail
inboxen en WhatsApp-gesprekken van het directoraat-generaal Koninkrijksrelaties
en de betrokken medewerkers. Daarbij heb ik gezocht naar alle informatie die
gerelateerd is aan Parkietenbos.
Bij deze inventarisatie zijn 48 documenten aangetroffen en zijn genoemd in de
inventarislijst in bijlage 2 bij deze brief. In deze brief wordt vanaf nu verwezen
naar de nummers op de inventarislijst, zodat voor u duidelijk is wat ik per
document heb besloten en waarom ik dit heb besloten.
Reeds openbare documenten
De Woo is niet van toepassing op documenten die al openbaar zijn. Een aantal
documenten is reeds openbaar en staat op de inventarislijst als zodanig
aangemerkt. Op de inventarislijst staat ook aangegeven waar u deze documenten
kunt vinden.
Informatie die valt buiten de reikwijdte van uw verzoek
U heeft in uw verzoek aangegeven over welke aangelegenheid u informatie wilt
ontvangen. Een aantal documenten gaat in het geheel niet over de door u
aangegeven aangelegenheid en staan derhalve niet op de inventarislijst.
Zienswijzen
In de brief van 22 juni 2022 (kenmerk: 2022-0000342547) heb ik u laten weten
dat de betrokken belanghebbenden zijn gevraagd hun mening te geven over de
voorgenomen openbaarmaking van de door u gevraagde informatie.
De meningen van de betrokken belanghebbenden heb ik in mijn
belangenafweging meegenomen.
Besluit
Ik besluit een deel van de door u gevraagde informatie openbaar te maken. Per
document is op de inventarislijst aangegeven welke uitzonderingsgronden zijn
toegepast.
Pagina 2 van 7Datum
Kenmerk
2022-0000386118
De inventarislijst maakt integraal onderdeel uit van het besluit. Voor de
motivering van dit besluit verwijs ik naar het onderdeel "Overwegingen"
onder vijf van deze brief.
Overwegingen
Algemene overweging: openbaarheid t.a.v. een ieder
Als eerste wil ik u wijzen op het volgende.
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in het eerste artikel 1.1. van de
Woo. Dit is een belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. De Woo is
niet van toepassing op informatie die al openbaar is.
Algemene uitgangspunten bij toetsing aan de uitzonderingsgronden
De toetsing aan de uitzonderingsgronden verloopt als volgt. Eerst kijk ik of een
van de uitzonderingsgronden speelt. Dat doe ik meestal per alinea, soms per zin.
Vervolgens kijk ik wat voor soort uitzonderingsgrond het is. Als het een absolute
uitzonderingsgrond is, mag ik de informatie niet verstrekken. Als het een relatieve
uitzonderingsgrond is, moet ik een afweging maken tussen het algemene belang
van openbaarheid en het specifieke belang dat de uitzonderingsgrond beschermt.
Daarbij weegt het belang van openbaarheid zwaar. Als ik informatie weiger, moet
ik goed motiveren waarom ik dat doe. Dat geldt nog sterker als de informatie
ouder dan vijf jaar is.
Wanneer het gaat om informatie waar belangen van anderen bij betrokken zijn,
moet ik hen de mogelijkheid geven om een zienswijze in te dienen. Dit betekent
dat zij hun mening kunnen geven over of de informatie wel of niet openbaar
gemaakt moet worden. Het is uiteindelijk aan mij om te beslissen of ik de
informatie openbaar maak.
In de inventarislijst en op de documenten heb ik opgenomen welke
uitzonderingsgronden van toepassing zijn.
De eerbiediging van de persoonlijke levenssfeer
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. Het gaat om
persoonsgegevens die (indirect) te herleiden zijn tot een persoon zoals namen, e-
mailadressen, telefoonnummers en functienamen. Bij (bepaalde passages uit)
bepaalde documenten is dit het geval. Ik vind het in dit geval belangrijk dat de
identiteit van betrokkene niet bekend wordt omdat dit zijn of haar privacy kan
schenden. Dat vind ik niet wenselijk. Daarom maak ik deze persoonsgegevens
niet openbaar.
Pagina 3 van 7Datum
Kenmerk
2022-0000386118
In diverse documenten staan (ook) persoonsgegevens van ambtenaren. Het gaat
om gegevens die herleidbaar zijn tot een persoon, zoals onder meer namen, e-
mailadressen, functienamen en telefoonnummers. In het kader van goed
werkgeverschap vind ik dat het belang van privacy zwaarder moet wegen dan het
belang van openbaarheid. Dit ter bescherming van de privacy van de betrokken
ambtenaar/ambtenaren. Daarbij weegt mee dat het hier niet gaat om het
opgeven van een naam aan een individuele burger die met een ambtenaar in
contact treedt, maar om, openbaarmaking op grond van de Woo.
Andere dan vertrouwelijk aan de overheid verstrekte
concurrentiegevoelige bedrijfs- en fabricagegegevens
Op grond van artikel 5.1, tweede lid, aanhef en onder f, van de Woo kan ik geen
informatie openbaar maken wanneer dit de bescherming van
concurrentiegevoelige gegevens schaadt en dit belang zwaarder weegt dan het
belang van openbaarheid. Deze uitzonderingsgrond beschermt
concurrentiegevoelige bedrijfsgegevens die niet vertrouwelijk aan de overheid zijn
verstrekt. Dit is dus een anders dan artikel 5.1, eerste lid, aanhef en onder c, van
de Woo, dat vertrouwelijk verstrekte informatie beschermt. Ik moet afwegen of
het belang van openbaarmaking opweegt tegen het belang om de
bedrijfsgegevens te beschermen.
In (bepaalde passages uit) documenten staan bedrijfs- en fabricagegegevens. Uit
deze gegevens kunnen wetenswaardigheden worden afgeleid met betrekking tot
het fabricageproces of de strategie van een onderneming. Concurrenten kunnen
daar hun voordeel mee doen en dat is niet wenselijk voor de partij die de
gegevens met de overheid heeft gedeeld. Ik vind dit belang zwaarder wegen dan
het belang van openbaarheid. Ik maak deze informatie daarom niet openbaar.
De beveiliging van personen en bedrijven en het voorkomen van
sabotage
Op grond van artikel 5.1, tweede lid, aanhef en onder h, van de Woo kan ik geen
informatie openbaar maken wanneer dit de beveiliging van personen en bedrijven
en/of het voorkomen van sabotage belemmert en dit belang zwaarder weegt dan
het belang van openbaarheid. In (bepaalde passages uit) een document staan
gegevens die bij openbaarheid ervan de bron ernstig zou kunnen schaden. Uit
deze gegevens kan informatie worden afgeleid over de positie van deze individu.
Uit gegevens kan worden afgeleid dat het bekend worden van deze gegevens
risico's met zich meebrengt. Ik vind dat het belang om hier geen zicht op te
bieden zwaarder wegen dan het belang van openbaarheid. Ik maak deze
informatie daarom niet openbaar.
Het belang van het goed functioneren van de Staat, andere
publiekrechtelijke lichamen of bestuursorganen
Op grond van artikel 5.1, tweede lid, aanhef en onder i, van de Woo kan ik geen
informatie openbaar maken wanneer dit het goed functioneren van de Staat of
andere overheden schaadt en dit belang zwaarder weegt dan het belang van
openbaarheid. In (bepaalde passages uit) de documenten staat informatie die het
functioneren van de Staat of andere overheden in gevaar zou kunnen brengen. Ik
Pagina 4 van 7Datum
Kenmerk
2022-0000386118
vind dat dit belang zwaarder moet wegen dan het belang van openbaarheid,
omdat bepaalde documenten informatie bevatten over de verschillende
standpunten, afwegingen en adviezen over Parkietenbos. De Staat moet
vertrouwelijk (intern) kunnen communiceren over dit onderwerp en mogelijke
oplossingen en alternatieven kunnen bespreken. Concepten en correspondentie
over conceptteksten maak ik daarom niet openbaar. Ook kan openbaarmaking
van bepaalde informatie de procespositie van de Staat schaden. Ik maak deze
informatie daarom niet openbaar. Ik licht dit hieronder nader toe.
Benadeling van de procespositie van de Staat
In een van de documenten is een lopende of mogelijk toekomstige procedure in
het geding. Het betreft hier een bezwaarprocedure in een lopende of mogelijk
toekomstige procedure. Het is belangrijk dat de Staat de sterke en zwakke kanten
van de juridische positie moet kunnen afwegen. Openbaarmaking hiervan is
schadelijk voor de procespositie van de Staat. Daarom wordt deze informatie niet
openbaar gemaakt met een beroep op het belang van het goed functioneren van
de Staat. Op dezelfde informatie is ook het bepaalde in artikel 5.2, eerste lid van
de Woo van toepassing. Zie daartoe hieronder in het besluit.
Concepten
Voor een ordentelijk verloop van het besluitvormingsproces is het belangrijk dat
dit gebeurt op basis van voldragen documenten. Wanneer communicatie over
conceptteksten of de conceptteksten zelf openbaar worden gemaakt is dit
schadelijk voor het goed functioneren van de Staat nu er een publiek debat kan
ontstaan over documenten die nog niet rijp zijn voor besluitvorming. Daar is ook
hier sprake van. Deze documenten maak ik daarom niet openbaar met een
beroep op het belang van het goed functioneren van de Staat. Op dezelfde
informatie is ook het bepaalde in artikel 5.2, eerste lid, van de Woo van
toepassing. Zie daartoe hieronder in het besluit.
Als het besluit eenmaal is gevallen dan staat deze uitzonderingsgrond niet in de
weg aan openbaarmaking van het definitieve document. Dan is het goed om te
kunnen reconstrueren op grond van welke adviezen, welke informatie en welke
beleidsalternatieven een besluit is genomen. Het definitieve document en
eventuele overwegingen die daarbij ter besluitvorming zijn voorgelegd, maak ik
daarom wel (gedeeltelijk) openbaar.
Persoonlijke beleidsopvattingen in een document voor intern beraad
Uitgangspunt van de Woo is dat overheidsinformatie openbaar is. Dit geldt in
principe ook voor documenten opgesteld voor intern beraad. Intern beraad is het
overleg tussen ambtenaren binnen een bestuursorgaan, of binnen een kring van
bestuursorganen die gezamenlijk verantwoordelijk zijn voor een bestuurlijke
aangelegenheid. Documenten die bestemd zijn voor intern beraad kunnen
persoonlijke beleidsopvattingen bevatten. Dat is hier ook het geval. Ten aanzien
van de openbaarmaking van deze persoonlijke beleidsopvattingen geldt het
volgende. Op grond van artikel 5.2, eerste lid, van de Woo worden persoonlijke
beleidsopvattingen in documenten die bestemd zijn voor intern beraad niet
openbaar gemaakt. Persoonlijke beleidsopvattingen zijn ambtelijke adviezen,
meningen, visies, standpunten en overwegingen ten behoeve van intern beraad.
Pagina 5 van 7Datum
Kenmerk
2022-0000386118
Persoonlijke beleidsopvattingen zijn niet: feiten, prognoses, beleidsalternatieven,
de gevolgen van een bepaald beleidsalternatief of andere onderdelen met een
overwegend objectief karakter.
Het is van belang dat ambtenaren intern vrij met elkaar van gedachten moeten
kunnen wisselen over beleidskeuzes. Een zekere mate van veiligheid is nodig om
te kunnen komen tot een effectieve besluitvorming. Ik acht het in dit geval ook
niet in het belang van een goede en democratische bestuursvoering om met
toepassing van artikel 5.2, tweede lid, de persoonlijke beleidsopvattingen toch
openbaar te maken. Gelet hierop maak ik in dit dossier de persoonlijke
beleidsopvattingen bestemd voor intern beraad niet openbaar waar het gaat om
conceptteksten of communicatie daarover.
Waar het gaat om 'andere persoonlijke beleidsopvattingen' maak ik deze wel
openbaar met toepassing van artikel 5.2, tweede lid van de Woo. Het gaat hierbij
om openbaarmaking van persoonlijke beleidsopvattingen waarmee de
verschillende invalshoeken van het publieke debat inzichtelijk worden. Gelet op de
maatschappelijke discussie over het onderliggende onderwerp acht ik het in dit
geval in het belang van een goede en democratische bestuursvoering om de
persoonlijke beleidsopvattingen in diverse documenten toch openbaar te maken.
Buiten reikwijdte van het verzoek
U heeft in uw verzoek aangegeven over welke aangelegenheid u informatie wilt
ontvangen. Een aantal passages in bepaalde documenten gaat niet over de door u
aangegeven aangelegenheid. Waar dat aan de orde is, is dat in de documenten
aangegeven met "buiten reikwijdte". Zo is dat ook opgenomen op de
inventarislijst. Verder zijn er in grote documenten de pagina's eruit gehaald die
enkel informatie bevatten die niet onder de reikwijdte van uw Woo-verzoek valt.
Wijze van openbaarmaking en publicatie
De documenten die (gedeeltelijk) openbaar worden, worden samen met deze brief
de documenten digitaal aan u toegezonden.
Plaatsing op internet
Dit besluit en de documenten die voor iedereen (gedeeltelijk) openbaar
wordt/worden, worden op www.rijksoverheid.nl gepubliceerd.
Afschrift aan belanghebbenden
Een kopie van dit besluit verzend ik naar de derde-belanghebbenden.
Pagina 6 van 7Datum
Kenmerk
2022-0000386118
Vragen
Als u vragen heeft over de afhandeling van uw verzoek, dan kunt u contact
opnemen met de bij u bekende behandelaar. Voor meer informatie over de Woo-
procedure, kunt u kijken op rijksoverheid.ni.
Ondertekening
Hoogachtend,
MiniSterie van Binnenlandse Zaken en Koninkrijksrelaties,
Secretaris-generaal
Belanghebbenden kunnen binnen zes weken na bekendmaking van dit besluit daartegen per
brief bezwaar maken bij de minister van Binnenlandse Zaken en Koninkrijksrelaties, Directie
Constitutionele Zaken en Wetgeving, Postbus 20011, 2500 EA Den Haag. Het bezwaarschrift
moet zijn ondertekend, voorzien zijn van een datum alsmede de naam en het adres van de
indiener en dient vergezeld te gaan van de gronden waarop het bezwaar berust en, zo
mogelijk, een afschrift van het besluit waartegen het bezwaar is gericht.
Pagina 7 van 7