File id: 484 File title: woo-functies-minister-kaag-bij-wef.pdf.
> Retouradres Postbus 20201 2500 EE Den Haag
Directie Juridische Zaken
Korte Voorhout 7
2511 CW Den Haag
Postbus 20201
2500 EE Den Haag
www.rijksoverheid.nl
Inlichtingen
wooverzoekendjz@minfin.nl
www.minfin.nl
Ons kenmerk
2022-0000094613
Uw brief (kenmerk)
9 februari 2022
Datum 28 juli 2022
Betreft Besluit op uw Woo-verzoek inzake de door minister Kaag Bijlagen
beklede functies binnen het WEF A – Relevante artikelen Woo
Geachte,
In uw e-mail van 9 februari 2022, welke op dezelfde dag is ontvangen, heeft u
met een beroep op de Wet openbaarheid van bestuur (hierna: Wob), verzocht om
informatie over het World Economic Forum (WEF).
U vraagt documenten waarin het volgende is vastgesteld:
• Welke functie(s) op dit moment worden bekleed door minister Kaag binnen
het WEF, aan het WEF gelieerde en/of door de Nederlandse overheid
gesubsidieerde organisaties die samenwerken met het WEF;
• Welke van dergelijke functies door mevrouw Kaag toen zij minister was in
het verleden werden bekleed;
• Welke betalingen er door het WEF zijn gedaan dan wel aan het WEF zijn
gedaan;
• De besluitvorming die aan het in de vorige drie vragen gestelde vooraf is
gegaan en;
• Hoe het bekleden van dergelijke functies zich verhoudt tot de voorschriften
m.b.t. het ministerschap.
De ontvangst van uw verzoek heb ik u schriftelijk bevestigd bij brief van 18
februari 2022, met kenmerk 2022-0000051144. In diezelfde brief is de
beslistermijn met vier weken verdaagd tot 6 april 2022.
U heeft uw verzoek om openbaarmaking van informatie gedaan op grond van de
Wob. Vanaf 1 mei 2022 is de Wob vervangen door de Wet open overheid (hierna:
Woo). De Woo kent geen overgangsrecht, dit betekent dat vanaf 1 mei de Woo
geldt. Uw Wob-verzoek van 9 februari 2022 heb ik daarom als een Woo-verzoek
behandeld.
Het is helaas niet gelukt om binnen de termijn op uw verzoek te beslissen. Hiervoor
bied ik u mijn excuses aan.
Wettelijk kader
Ik begrijp uw verzoek als een verzoek op basis van de Woo. De relevante artikelen
uit de Woo kunt u vinden in bijlage A bij deze brief.
Pagina 1 van 4Besluit
Directie Juridische Zaken
Uw verzoek heeft gedeeltelijk betrekking op informatie die niet aanwezig is en
heeft gedeeltelijk betrekking op informatie die reeds openbaar is.
Ons kenmerk
2022-0000094613
Documenten niet aanwezig
Ten aanzien van het gedeelte van uw Woo-verzoek dat ziet op informatie die niet
aanwezig is binnen het ministerie van Financiën merk ik het volgende op.
Binnen het ministerie van Financiën zijn geen documenten aanwezig waarin wordt
gesproken over functie(s) van minister Kaag die zij in het verleden heeft gehad
binnen het WEF. Daarnaast zijn er geen documenten aanwezig over betalingen die
door of aan het WEF zijn gedaan. Verder zijn er geen documenten binnen het
ministerie van Financiën aanwezig waarin besluitvorming is opgenomen over de
functie(s) van minister Kaag binnen het WEF. Tenslotte zijn er ook geen
documenten binnen het ministerie van Financiën waarin de verhouding tussen het
bekleden van functie(s) binnen het WEF zich verhoudt tot de voorschriften met
betrekking tot het ministerschap.
De Woo heeft betrekking op openbaarmaking van informatie die neergelegd is in
documenten. Alleen bestaande documenten vallen onder de Woo; als documenten
niet bestaan, kan ik deze niet openbaar maken.
Documenten zijn reeds openbaar
Bovendien heeft het gedeelte van uw verzoek waarin u vraagt naar documenten
rondom de huidige functie(s) van minister Kaag binnen het WEF betrekking op
reeds openbare informatie. De correspondentie tussen minister Kaag en het WEF is
actief openbaar gemaakt en gepubliceerd op de website van de Tweede Kamer op
21 juni 2022. De Woo is niet van toepassing op openbare informatie.
Deze reeds openbare informatie kunt u terugvinden op de volgende website:
Correspondentie WEF | Tweede Kamer der Staten-Generaal
Daarom wijs ik uw verzoek om informatie af.
In het vertrouwen u hiermee voldoende te hebben geïnformeerd.
Hoogachtend,
DE MINISTER VAN FINANCIEN,
namens deze,
b/a
mr. M.S. Bogtstra
De directeur Juridische Zaken
Pagina 2 van 4Bezwaarclausule
Directie Juridische Zaken
Deze brief is een besluit in de zin van de Algemene wet bestuursrecht. Op grond
van die wet kunt u tegen dit besluit binnen zes weken na de datum boven dit
Ons kenmerk
besluit een bezwaarschrift indienen. Het bezwaarschrift moet worden gericht aan 2022-0000094613
de minister van Financiën, ter attentie van de Directie Juridische Zaken, Postbus
20201, 2500 EE Den Haag. Het bezwaarschrift moet door u als indiener zijn
ondertekend en bevat ten minste:
a. uw naam en adres;
b. de datum;
c. een omschrijving van het besluit waartegen u bezwaar maakt en
d. de reden(en) waarom u zich niet met het besluit kunt verenigen.
Pagina 3 van 4Bijlage A – Relevante artikelen Woo
Directie Juridische Zaken
Artikel 2.1
Ons kenmerk
In deze wet en de daarop berustende bepalingen wordt verstaan onder:
2022-0000094613
document: een door een orgaan, persoon of college als bedoeld in artikel 2.2,
eerste lid, opgemaakt of ontvangen schriftelijk stuk of ander geheel van
vastgelegde gegevens dat naar zijn aard verband houdt met de publieke taak van
dat orgaan, die persoon of dat college;
Artikel 4.1
1. Eenieder kan een verzoek om publieke informatie richten tot een bestuursorgaan
of een onder verantwoordelijkheid van een bestuursorgaan werkzame instelling,
dienst of bedrijf. In het laatste geval beslist het verantwoordelijke bestuursorgaan
op het verzoek.
Pagina 4 van 4