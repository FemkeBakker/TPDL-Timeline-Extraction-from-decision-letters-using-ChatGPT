File id: 213 File title: Besluit_op_Woo-verzoek_over_bouwfraude_in_de_verschillende_regionale_TPO_s_en_CTPO.pdf.
> Retouradres Postbus 20201 2500 EE Den Haag
Directie Juridische Zaken
Korte Voorhout 7
2511 CW Den Haag
Postbus 20201
2500 EE Den Haag
www.rijksoverheid.nl
Inlichtingen
wooverzoekendjz@minfin.nl
www.minfin.nl
Ons kenmerk
2022-0000163584
Uw brief (kenmerk)
24 februari 2022
Datum 14 juni 2022
Betreft Besluit op uw Woo-verzoek inzake het verstrekken van
informatie en documenten die betrekking hebben op
bouwfraude in de verschillende regionale TPO’s en CTPO
Geachte,
Met uw verzoek van 24 februari 2022 heeft u het ministerie van Financiën
gevraagd om informatie en documenten openbaar te maken die betrekking
hebben op de aanmelding, behandeling en voortgang van de bouwfraude in
verschillende regionale Tripartiete Overleggen (TPO’s), alsmede de afstemming in
het Centrale Tripartiete Overleg (CTPO). Het betreft de periodes 1995 tot 2002 en
2002 tot 2009.
U heeft uw verzoek om openbaarmaking van informatie gedaan op grond van de
Wet openbaarheid van bestuur (hierna: Wob). Vanaf 1 mei 2022 is de Wob
vervangen door de Woo. De Woo kent geen overgangsrecht, dit betekent dat
vanaf 1 mei 2022 de Woo geldt. Dit betekent dat u een besluit ontvangt op grond
van de Woo.
Op 29 maart 2022 heeft u bericht gekregen dat uw verzoek in goede orde is
ontvangen. Daarbij is aangegeven dat de beoordeling van uw verzoek meer tijd in
beslag neemt dan vier weken, omdat uw verzoek vanwege de tijdsperiode zo
ingewikkeld is, dat het niet lukt daar binnen vier weken inhoudelijk op te
reageren. In dit bericht is aan u kenbaar gemaakt dat uw verzoek met vier weken
is verdaagd. De uiterlijke beslisdatum is hiermee 25 april 2022 geworden.
Op 25 april 2022 heeft u op mijn ministerie een gesprek gehad met een aantal
medewerkers van het ministerie. Daar heeft u uw Woo-verzoek nader toegelicht.
Voorts is toen aan u uitgelegd dat de documenten die betrekking hebben op uw
Woo-verzoek conform de archiefprocedures mogelijk verwijderd zijn. Tijdens dit
gesprek is afgesproken dat mijn medewerkers een zoekslag zullen doen in onder
andere de archieven van mijn ministerie. Op 16 mei 2022 heeft u een mail
ontvangen met daarin de stand van zaken van de behandeling van uw Woo-
verzoek.
Helaas is het niet gelukt om voor 25 april 2022 een besluit te nemen op uw
verzoek. Daarvoor bied ik u mijn excuses aan.
Pagina 1 van 2Besluit
Directie Juridische Zaken
Ik kan uw verzoek niet inwilligen. Er zijn namelijk geen door u gevraagde
documenten bij het ministerie van Financiën aangetroffen. Ons kenmerk
2022-0000163584
Meerdere medewerkers binnen mijn ministerie hebben op een aantal zoektermen
gezocht in het huidige en voormalige documentmanagementsysteem, op de
netwerkschijven en in het archief van mijn ministerie en het Nationaal Archief. De
gebruikte zoektermen zijn: aanmelding, behandeling en voortgang van de
bouwfraude in de verschillende regionale TPO’s. Ook is gezocht op bouwfraude,
Bos, landsadvocaat, klokkenluider en de andere overheidsinstanties (bij naam).
Uit deze zoekslag is een aantal documenten naar voren gekomen. De gevonden
documenten zijn uit het archief overgekomen en beoordeeld door een betrokken
beleidsmedewerker. Dit zijn de documenten waarover u een update heeft gehad
per mail op 16 mei jl. Na beoordeling van de gevonden documenten is
geconcludeerd dat deze niet onder de reikwijdte van uw Woo-verzoek vallen.
De Woo heeft betrekking op openbaarmaking van informatie die neergelegd is in
documenten. Alleen bestaande documenten vallen onder de Woo; als documenten
niet bestaan, kan ik deze niet openbaar maken. De door u verzochte informatie is
(gedeeltelijk) neergelegd in documenten die – in lijn met de regels van de
Archiefwet – zijn vernietigd. Om die reden zijn geen documenten aangetroffen die
op basis van uw verzoek in aanmerking komen voor openbaarmaking.
Deze brief wordt op www.rijksoverheid.nl gepubliceerd.
Vragen
Als u vragen heeft over de afhandeling van uw verzoek, dan kunt u contact
opnemen met via wooverzoekendjz@minfin.nl. Voor meer informatie over
de Woo-procedure, kunt u kijken op
https://www.rijksoverheid.nl/onderwerpen/wet-open-overheid-woo.
De Minister van Financiën,
namens deze,
mr. M.S. Bogtstra
De directeur Juridische Zaken
Bezwaarclausule
Deze brief is een besluit in de zin van de Algemene wet bestuursrecht. Op grond
van die wet kunt u tegen dit besluit binnen zes weken na de dag waarop dit
besluit is bekendgemaakt een bezwaarschrift indienen. Het bezwaarschrift moet
worden gericht aan de minister van Financiën, ter attentie van de Directie
Juridische Zaken, Postbus 20201, 2500 EE Den Haag. Het bezwaarschrift dient te
worden ondertekend en dient ten minste het volgende te bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaar zich richt;
d. een opgave van de redenen waarom u zich met het besluit niet kunt
verenigen
Pagina 2 van 2