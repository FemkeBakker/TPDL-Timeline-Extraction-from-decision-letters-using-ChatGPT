File id: 203 File title: Besluit_op_Woo-verzoek_10_maart_2022.pdf.
Ministerie van Justitie en Veiligheid
> Retouradres Postbus 20301 2500 EH Den Haag
Directoraat-Generaal
Rechtspleging en
Rechtshandhaving
Directie Juridische en
Operationele
Aangelegenheden
Turfmarkt 147
2511 DP Den Haag
Postbus 20301
2500 EH Den Haag
www. rijksoverheid . n I/jenv
Contactpersoon
Datum 22 juni 2022 Ons kenmerk
Onderwerp Uw Wob-verzoek van 10 maart 2022 4009367
Bij beantwoording de datum
en ons kenmerk vermelden.
Wilt u slechts één zaak in uw
brief behandelen.
Geachte
Bij brief van 10 maart 2022 heeft u een verzoek ingediend op grond van de (toen
geldende) Wet openbaarheid van bestuur (hierna: Wob). In uw brief verzoekt u
om alle documenten betreffende 'de gegeven antwoorden op de Kamervragen van
het Tweede Kamerlid Michiel van Nispen (SP) over mogelijke schendingen van het
verschoningsrecht door OM en FIOD, zoals op 7 maart 2022 door de Minister van
Justitie en Veiligheid beantwoord'. De ontvangst van uw verzoek is schriftelijk
bevestigd en de beslistermijn van uw verzoek is verdaagd bij brief van 8 april
2022, kenmerk: 3950904. De behandeling heeft hierna enige tijd stilgelegen,
waardoor de beslistermijn niet is gehaald, waarvoor ik mijn excuses aanbied. Op
uw Woo-verzoek besluit ik per deze brief als volgt.
Wettelijk kader
Per 1 mei 2022 is de Wet open overheid (hierna: Woo) in werking getreden. Uw
verzoek is daarom onder de Woo behandeld. Uw verzoek valt onder de reikwijdte
van de Woo. Voor de relevante Woo-artikelen verwijs ik u naar bijlage I.
Inventarisatie documenten
Op basis van uw verzoek zijn in totaal 42 documenten aangetroffen bij mijn
ministerie. Deze documenten zijn opgenomen in een inventarislijst, die als
bijlage II bij dit besluit is gevoegd. In dit besluit wordt verwezen naar de
corresponderende nummers uit de inventarislijst, zodat per document duidelijk is
wat is besloten.
Besluit
Ik heb besloten deels aan uw verzoek tegemoet te komen en de informatie
waarom u verzocht, in de documenten met de nummers 1 t/m 20, met
uitzondering van document met nummer 15, (gedeeltelijk) openbaar te maken,
voor zover de documenten nog niet openbaar zijn. Voor de motivering van de
geweigerde (passages in) documenten verwijs ik naar de overwegingen
hieronder.
Pagina 1 van 5Overwegingen Directoraat-Generaal
Iedereen heeft het recht om overheidsinformatie op te kunnen vragen zonder Rechtspleging en
Rechtshandhaving
daarbij een reden te hoeven aangeven. Dit staat in artikel 1.1. van de Woo. Dit is Directie Juridische en
een belangrijk recht van de burger. Daarbij is het uitgangspunt dat Operationele
Aangelegenheden
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
Datum
hierbij het algemeen belang van openbaarheid afwegen tegen de belangen die de 22 juni 2022
uitzonderingsgronden beschermen. In het algemeen geldt hierbij de regel dat
Ons kenmerk
wanneer ik informatie aan u verstrek, het openbaar is voor eenieder. De Woo is 4009367
niet van toepassing op informatie die al openbaar is. In de inventarislijst staat
aangegeven welke aangetroffen documenten reeds openbaar zijn.
Algemene uitgangspunten bil toetsing aan de uitzonderingsgronden
De toetsing aan de uitzonderingsgronden verloopt als volgt. Eerst kijk ik of een
van de uitzonderingsgronden speelt. Dat doe ik meestal per alinea, soms per zin.
Vervolgens kijk ik wat voor soort uitzonderingsgrond het is. Als het een absolute
uitzonderingsgrond is, mag ik de informatie niet verstrekken. Als het een relatieve
uitzonderingsgrond is, moet ik een afweging maken tussen het algemene belang
van openbaarheid en het specifieke belang dat de uitzonderingsgrond beschermt.
Daarbij weegt het belang van openbaarheid zwaar. Als ik informatie weiger, moet
ik goed motiveren waarom ik dat doe. Dat geldt nog sterker als de informatie
ouder dan vijf jaar is.
Wanneer het gaat om informatie waar belangen van anderen bij betrokken zijn,
moet ik hen de mogelijkheid geven om een zienswijze in te dienen. Dit betekent
dat zij hun mening kunnen geven over of de informatie wel of niet openbaar
gemaakt moet worden. Het is uiteindelijk aan mij om te beslissen of ik de
informatie openbaar maak.
In de inventarislijst en op de documenten heb ik opgenomen welke
uitzonderingsgronden van toepassing zijn.
Uitzonderingsgrond: de eerbiediging van de persoonlijke levenssfeer
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. In alle documenten die
ik deels openbaar maak staan persoonsgegevens van ambtenaren. Het gaat om
gegevens die herleidbaar zijn tot een persoon, zoals onder meer namen, e-
mailadressen, functienamen en telefoonnummers. In het kader van goed
werkgeverschap vind ik dat het belang van privacy zwaarder moet wegen dan het
belang van openbaarheid. Dit ter bescherming van de privacy van de betrokken
ambtenaren. Daarbij weegt mee dat het hier niet gaat om het opgeven van een
naam aan een individuele burger die met een ambtenaar in contact treedt, maar
om, openbaarmaking op grond van de Woo.
Uitzonderingsgrond: het belang van het goed functioneren van de Staat
Op grond van artikel 5.1, tweede lid, aanhef en onder i, van de Woo kan ik geen
informatie openbaar maken wanneer dit het goed functioneren van de Staat of
andere overheden schaadt en dit belang zwaarder weegt dan het belang van
openbaarheid. In de documenten met de nummers 2 en 4 staan e-mailadressen
Pagina 2 van 5bedoeld voor intern gebruik, waarvan openbaarmaking naar mijn mening kan Directoraat-Generaal
leiden tot onbedoeld gebruik of misbruik hiervan. Rechtspleging en
Rechtshandhaving
Ik ben van mening dat het belang van het voorkomen van oneigenlijk gebruik en
Directie Juridische en
misbruik zwaarder moet wegen dan het belang van openbaarheid. Ik heb daarom Operationele
Aangelegenheden
besloten de desbetreffende informatie niet openbaar te maken op grond van
artikel 5.1., tweede lid, aanhef en onder i van de Woo.
Datum
22 juni 2022
Uitzonderingsgrond: persoonlijke beleidsopvattingen in een document voor intern
Ons kenmerk
beraad 4009367
Uitgangspunt van de Woo is dat overheidsinformatie openbaar is. Dit geldt in
principe ook voor documenten opgesteld voor intern beraad. Intern beraad is het
overleg tussen ambtenaren binnen een bestuursorgaan, of binnen een kring van
bestuursorganen die gezamenlijk verantwoordelijk zijn voor een bestuurlijke
aangelegenheid. Documenten die bestemd zijn voor intern beraad kunnen
persoonlijke beleidsopvattingen bevatten. Dat is hier ook het geval. Ten aanzien
van de openbaarmaking van deze persoonlijke beleidsopvattingen geldt het
volgende. Op grond van artikel 5.2, eerste lid, van de Woo worden persoonlijke
beleidsopvattingen in documenten die bestemd zijn voor intern beraad niet
openbaar gemaakt. Persoonlijke beleidsopvattingen zijn ambtelijke adviezen,
meningen, visies, standpunten en overwegingen ten behoeve van intern beraad.
Persoonlijke beleidsopvattingen zijn niet: feiten, prognoses, beleidsalternatieven,
de gevolgen van een bepaald beleidsalternatief of andere onderdelen met een
overwegend objectief karakter.
Bij de documenten met de nummers 15 en 21 t/m 42 zie ik geen aanleiding om
de persoonlijke beleidsopvattingen bestemd voor intern beraad openbaar te
maken. Dit omdat het bij de betreffende documenten gaat om concepten van de
antwoorden op de Kamervragen over mogelijke schendingen van het
verschoningsrecht door OM en FIOD. Deze concepten zijn nog niet 'rijp'. In de
fase waarin het besluit nog vorm moet krijgen, moet er ruimte zijn om
conceptteksten en gedachten met elkaar uit te wisselen. Zoals in dit geval interne
afstemming over het conceptantwoorden van Kamervragen. Het gaat dus om het
intern delen van informatie wat moet leiden tot een definitief document. Ik acht
het belangrijk dat in die voorbereidende fase om tot een definitief document te
komen concepten daarvan in vertrouwen kunnen worden uitgewisseld. Gelet
hierop maak ik deze conceptdocumenten in zijn geheel niet openbaar.
Wijze van openbaarmaking
U treft de documenten die met dit besluit geheel dan wel gedeeltelijk openbaar
worden gemaakt bij dit besluit in kopie aan. Dit besluit zal in geanonimiseerde
vorm, met de (gedeeltelijk) openbaar gemaakte stukken op www.rijksoverheid.nl
worden geplaatst.
Pagina 3 van 5Directoraat-Generaal
Rechtspleging en
Rechtshandhaving
Directie Juridische en
De minister van Justitie en Veiligheid, Operationele
Aangelegenheden
Namens deze .
Datum
22 juni 2022
Ons kenmerk
4009367
Tegen dit besluit kunt u binnen zes weken na de dag waarop dit besluit bekend is
gemaakt een bezwaarschrift indienen. Het bezwaarschrift moet door de indiener
zijn ondertekend en bevat ten minste zijn naam en adres, de dagtekening, een
omschrijving van het besluit waartegen het bezwaar is gericht en de gronden
waarop het bezwaar rust. Dit bezwaarschrift moet worden gericht aan de Minister
van Justitie en Veiligheid, ter attentie van de Directie Wetgeving en Juridische
Zaken, Sector Juridische Zaken en Wetgevingsbeleid, Postbus 20301, 2500 EH
Den Haag.
Pagina 4 van 5Bijlage I — Wettelijk kader
Directoraat-Generaal
Rechtspleging en
Rechtshandhaving
Artikel 1.1
Directie Juridische en
Operationele
Aangelegenheden
Eenieder heeft recht op toegang tot publieke informatie zonder daartoe een
belang te hoeven stellen, behoudens bij deze wet gestelde beperkingen.
Datum
22 juni 2022
Artikel 2.1
Ons kenmerk
4009367
In deze wet en de daarop berustende bepalingen wordt verstaan onder:
document: een door een orgaan, persoon of college als bedoeld in artikel 2.2,
eerste lid, opgemaakt of ontvangen schriftelijk stuk of ander geheel van
vastgelegde gegevens dat naar zijn aard verband houdt met de publieke taak
van dat orgaan, die persoon of dat college;
milieu-informatie: hetgeen daaronder wordt verstaan in artikel 19.1a van de
Wet milieubeheer;
Onze Minister: Onze Minister van Binnenlandse Zaken en Koninkrijksrelaties;
publieke informatie: informatie neergelegd in documenten die berusten bij een
orgaan, persoon of college als bedoeld in artikel 2.2, eerste lid, of informatie
die krachtens artikel 2.3 door een bestuursorgaan kan worden gevorderd.
Artikel 5.1, lid 2
Het openbaar maken van informatie blijft eveneens achterwege voor zover het
belang daarvan niet opweegt tegen de volgende belangen:
e. de eerbiediging van de persoonlijke levenssfeer.
Artikel 5.2, lid 1
In geval van een verzoek om informatie uit documenten, opgesteld ten behoeve
van intern beraad, wordt geen informatie verstrekt over daarin opgenomen
persoonlijke beleidsopvattingen. Onder persoonlijke beleidsopvattingen worden
verstaan ambtelijke adviezen, visies, standpunten en overwegingen ten behoeve
van intern beraad, niet zijnde feiten, prognoses, beleidsalternatieven, de gevolgen
van een bepaald beleidsalternatief of andere onderdelen met een overwegend
objectief karakter.
Pagina 5 van 5