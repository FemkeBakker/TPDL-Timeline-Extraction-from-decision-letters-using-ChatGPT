File id: 419 File title: Wob_Besluit_allocatiemodellen_promoties.pdf.
>Retouradres Postbus 16375 2500 BJ Den Haag
Wetgeving en Juridische
ZakenRijnstraat
50
Den Haag
Postbus 16375
2500 BJ Den Haag
www.rijksoverheid.nl
Per e-mail verzonden
Contact
@ minocw.nl
Onze referentie
Datum 24 maart 2022 BezwaarAls
u belang hebt bij dit besluit,
Betreft Besluit op uw Wob-verzoek dan kunt u hiertegen binnen 6
weken, gerekend vanaf de
verzenddatum, bezwaar maken.
Stuur uw bezwaarschrift naar
DUO, Postbus 30205, 2500 GE
Den Haag. U kunt uw bezwaar
ook digitaal indienen op
Geachte , www.bezwaarschriftenocw.nl.
Via het Wob-formulier op www.rijksoverheid.nl heeft u op 17 februari 2022 bij het
ministerie van Onderwijs, Cultuur en Wetenschap (hierna: OCW) een verzoek
ingediend als bedoeld in artikel 3, eerste lid, van de Wet openbaarheid van
bestuur (hierna: Wob). Uw verzoek heeft betrekking op de allocatie- of
verdeelmodellen die bepalend zijn geweest voor de toewijzing van middelen aan
de Nederlandse universiteiten vanaf 1990.
Op 15 maart 2022 heeft met u een gesprek plaatsgevonden over uw Wob-
verzoek. Bij dit gesprek waren een beleidsmedewerker van de directie Hoger
Onderwijs & Studiefinanciering en de Wob-coördinator van OCW aanwezig. U
heeft hier een toelichting gegeven op uw verzoek en naar aanleiding van uw
precieze vraag is uw Wob-verzoek gespecificeerd. Hierbij is direct aangegeven het
huidige integrale model niet teruggaat tot 1990 en de verwachting is uitgesproken
dat deze informatie beschikbaar is vanaf 2008/2009.
Na specificering verzoekt u om openbaarmaking van de promotie gerelateerde
informatie (dat wil zeggen de aantallen en de prijs per promotie) uit de
allocatiemodellen die bepalend zijn geweest voor de toewijzing van middelen aan
de Nederlandse universiteiten in de jaren 2008 tot en met 2022.
Bij brief van 16 maart met kenmerk is deze specificering
aan u bevestigd en is tevens de beslistermijn met vier werken verdaagd. De
uiterlijke beslistermijn is daarmee 14 april geworden.
1. Wettelijk kader
Uw verzoek valt onder de reikwijdte van de Wob. Voor de relevante Wob-artikelen
verwijs ik u naar bijlage 1.
2. Inventarisatie documenten
Op basis van uw verzoek zijn de allocatiemodellen aangetroffen voor de jaren
2010 tot en met 2022 met daarin per jaar de promotie gerelateerde informatie.
Pagina 1 van 4In deze allocatiemodellen staat ook informatie opgenomen die niet onder de
Onze referentie
reikwijdte van uw verzoek valt. Zoals in het gesprek van 15 maart 2022
afgesproken, is de relevante informatie met betrekking tot uw verzoek op grond
van artikel 7, eerste lid, aanhef en onder d van de Wob uit het document gelicht
en opgenomen in een overzicht. Dit overzicht treft u aan bij dit besluit als het
document “Universitaire bekostiging m.b.t. promoties 2010 t/m 2022”.
3. Besluit
Ik heb besloten aan uw verzoek tegemoet te komen en de informatie waarom u
verzocht in het document “Universitaire bekostiging m.b.t. promoties 2010 t/m
2022” openbaar te maken.
4. Wijze van openbaarmaking en plaatsing op internet
Dit besluit en het document “Universitaire bekostiging m.b.t. promoties 2010 t/m
2022” worden digitaal aan u verstrekt.
Tevens worden zowel het besluit als het genoemde document op
www.rijksoverheid.nl gepubliceerd.
De minister van Onderwijs, Cultuur en Wetenschap,
namens deze,
de directeur Wetgeving en Juridische Zaken,
mr. C. Riezebos
Pagina 2 van 4Onze referentie
Bijlage 1 – Relevante wetsartikelen
Artikel 1
In deze wet en de daarop berustende bepalingen wordt verstaan onder:
a. document: een bij een bestuursorgaan berustend schriftelijk stuk of ander
materiaal dat gegevens bevat;
b. bestuurlijke aangelegenheid: een aangelegenheid die betrekking heeft op
beleid van een bestuursorgaan, daaronder begrepen de voorbereiding en
de uitvoering ervan;
c. intern beraad: het beraad over een bestuurlijke aangelegenheid binnen
een bestuursorgaan, dan wel binnen een kring van bestuursorganen in
het kader van de gezamenlijke verantwoordelijkheid voor een bestuurlijke
aangelegenheid;
d. niet-ambtelijke adviescommissie: een van overheidswege ingestelde
instantie, met als taak het adviseren van een of meer bestuursorganen en
waarvan geen ambtenaren lid zijn, die het bestuursorgaan waaronder zij
ressorteren adviseren over de onderwerpen die aan de instantie zijn
voorgelegd. Ambtenaren, die secretaris of adviserend lid zijn van een
adviesinstantie, worden voor de toepassing van deze bepaling niet als
leden daarvan beschouwd;
e. ambtelijke of gemengd samengestelde adviescommissie: een instantie,
met als taak het adviseren van één of meer bestuursorganen, die geheel
of gedeeltelijk is samengesteld uit ambtenaren, tot wier functie behoort
het adviseren van het bestuursorgaan waaronder zij ressorteren over de
onderwerpen die aan de instantie zijn voorgelegd;
f. persoonlijke beleidsopvatting: een opvatting, voorstel, aanbeveling of
conclusie van een of meer personen over een bestuurlijke aangelegenheid
en de daartoe door hen aangevoerde argumenten;
g. milieu-informatie: hetgeen daaronder wordt verstaan in artikel 19.1a van
de Wet milieubeheer.
Artikel 3
1. Een ieder kan een verzoek om informatie neergelegd in documenten over een
bestuurlijke aangelegenheid richten tot een bestuursorgaan of een onder
verantwoordelijkheid van een bestuursorgaan werkzame instelling, dienst of
bedrijf.2.
De verzoeker vermeldt bij zijn verzoek de bestuurlijke aangelegenheid of het
daarop betrekking hebbend document, waarover hij informatie wenst te
ontvangen.
3. De verzoeker behoeft bij zijn verzoek geen belang te stellen.
4. Indien een verzoek te algemeen geformuleerd is, verzoekt het bestuursorgaan
de verzoeker zo spoedig mogelijk om zijn verzoek te preciseren en is het hem
daarbij behulpzaam.
5. Een verzoek om informatie wordt ingewilligd met inachtneming van het
bepaalde in de artikelen 10 en 11.
Artikel 6
1. Het bestuursorgaan beslist op het verzoek om informatie zo spoedig mogelijk,
doch uiterlijk binnen vier weken gerekend vanaf de dag na die waarop het
verzoek is ontvangen.
Pagina 3 van 42. Het bestuursorgaan kan de beslissing voor ten hoogste vier weken verdagen.
Onze referentie
Van de verdaging wordt voor de afloop van de eerste termijn schriftelijk
gemotiveerd mededeling gedaan aan de verzoeker.
3. Onverminderd artikel 4:15 van de Algemene wet bestuursrecht wordt de
termijn voor het geven van een beschikking opgeschort gerekend vanaf de dag na
die waarop het bestuursorgaan de verzoeker meedeelt dat toepassing is gegeven
aan artikel 4:8 van de Algemene wet bestuursrecht, tot de dag waarop door de
belanghebbende of belanghebbenden een zienswijze naar voren is gebracht of de
daarvoor gestelde termijn ongebruikt is verstreken.
4. Indien de opschorting, bedoeld in het derde lid, eindigt, doet het
bestuursorgaan daarvan zo spoedig mogelijk mededeling aan de verzoeker, onder
vermelding van de termijn binnen welke de beschikking alsnog moet worden
gegeven.
5. Indien het bestuursorgaan heeft besloten informatie te verstrekken, wordt de
informatie verstrekt tegelijk met de bekendmaking van het besluit, tenzij naar
verwachting een belanghebbende bezwaar daar tegen heeft, in welk geval de
informatie niet eerder wordt verstrekt dan twee weken nadat de beslissing is
bekendgemaakt.6.
Voor zover het verzoek betrekking heeft op het verstrekken van milieu-
informatie:a.
bedraagt de uiterste beslistermijn in afwijking van het eerste lid twee
weken indien het bestuursorgaan voornemens is de milieu-informatie te
verstrekken terwijl naar verwachting een belanghebbende daar bezwaar
tegen heeft;
b. kan de beslissing slechts worden verdaagd op grond van het tweede lid,
indien de omvang of de gecompliceerdheid van de milieu-informatie een
verlenging rechtvaardigt;
c. zijn het derde en vierde lid niet van toepassing.
Artikel 7
1. Het bestuursorgaan verstrekt de informatie met betrekking tot de documenten
die de verlangde informatie bevatten door:
a. kopie ervan te geven of de letterlijke inhoud ervan in andere vorm te
verstrekken,
b. kennisneming van de inhoud toe te staan,
c. een uittreksel of een samenvatting van de inhoud te geven, of
d. inlichtingen daaruit te verschaffen.
2. Het bestuursorgaan verstrekt de informatie in de door de verzoeker verzochte
vorm, tenzij:
a. het verstrekken van de informatie in die vorm redelijkerwijs niet gevergd
kan worden;
b. de informatie reeds in een andere, voor de verzoeker gemakkelijk
toegankelijke vorm voor het publiek beschikbaar is.
3. Indien het verzoek betrekking heeft op milieu-informatie als bedoeld in artikel
19.1a, eerste lid, onder b, van de Wet milieubeheer, verstrekt het
bestuursorgaan, zo nodig, en indien deze informatie voorhanden is, tevens
informatie over de methoden die zijn gebruikt bij het samenstellen van
eerstbedoelde informatie.
Pagina 4 van 4