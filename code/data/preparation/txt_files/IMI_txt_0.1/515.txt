File id: 515 File title: Woo_besluit_fosfaatrechten.pdf.
> Retouradres Postbus 40219 8004 DE Zwolle
Rijksdienst voor
Ondernemend Nederland
Vergunningen en handhaving
Mandemaat 3, Assen
Postbus 40219
8004 DE Zwolle
www.rvo.nl
Contactpersoon
Woo-medewerker
T 0880 42 4242
woo-unit@rvo.nl
Onze referentie
Datum 3 augustus 2022
Woo/2022/046
Betreft Beslissing op gegevensverzoek Woo/2022/046
Uw referentie
04.2022.013
Bijlagen
2
Geachte ,
Op 21 juni 2022 heb ik uw gegevensverzoek ontvangen waarin u, namens uw
cliënt Hoeve Gaastzicht Zuivel, vraagt om openbaarmaking van informatie. In
deze brief leest u mijn reactie op uw verzoek.
Uw verzoek
U vraagt om openbaarmaking van informatie over fosfaatrechten, waaronder de
besluitvorming omtrent beschikkingen op bezwaar, het beleid omtrent ontheffing
van fosfaatrechten en het beleid omtrent de knelgevallenregeling/ het
fosfaatreductieplan. In uw verzoek geeft u aan dat de documenten die reeds in
bezit zijn van cliënt buiten het verzoek kunnen worden gelaten. Dit verzoek heeft
u gespecificeerd in onderstaande punten.
Punt 1: Besluitvorming beslissingen op bezwaar
Het verzoek ziet op de besluitvorming over de beslissingen op bezwaar met de
kenmerken 494-18034 en de 494-32577.
Punt 2: Beleid omtrent ontheffing fosfaatrechten
U verzoekt om de (interne) documenten waarin is opgenomen hoe RVO, het
ministerie van LNV en het ministerie van EZK omgaat met het toekennen van de
ontheffing uit artikel 38 van de Meststoffenwet (Mw).
Punt 3: Beleid omtrent knelqevallenreqelinq reductieplan
U verzoekt om documenten waarin is opgenomen wanneer en hoe RVO, het
ministerie van LNV en het ministerie van EZK de knelgevallenregeling toepast.
Procedure
De ontvangst van uw verzoek is schriftelijk bevestigd bij brief van 24 juni 2022
met kenmerk Woo/2022/046. In deze brief is tevens de beslistermijn met twee
weken verdaagd. Op 20 juli 2022 heeft u telefonisch contact gehad met een
medewerker van RVO waarin u heeft aangegeven dat u wil dat de gegevens
Pagina 1 van 7openbaar worden gemaakt. Op 28 juli 2022 heeft een medewerker van RVO Rijksdienst voor
Ondernemend Nederland
aangegeven dat het niet lukt om binnen de wettelijke termijn te beslissen.
Vergunningen en handhaving
Afgesproken is dat de beslistermijn met twee weken wordt opgeschort tot
11 augustus 2022.
Datum
3 augustus 2022
Wettelijk kader
Onze referentie
Ik behandel uw verzoek als een verzoek op grond van de Wet open overheid
Woo/2022/046
(Woo). De relevante artikelen uit de Woo kunt u vinden in bijlage 1 bij deze brief.
Aangetroffen documenten
Naar aanleiding van uw verzoek heb ik informatie laten zoeken. Hierbij zijn
7 documenten gevonden. Deze documenten bevatten belnotities, memo’s, e-mails
en adviezen. Een overzicht van deze documenten staat in een inventarislijst. Deze
lijst staat in bijlage 2 en maakt deel uit van dit besluit.
Geen derde-belanghebbenden
Uw verzoek gaat niet over informatie over derden. Daarom kan ik op uw verzoek
beslissen zonder bij derde-belanghebbenden een zienswijze op te vragen.
Besluit
Ik heb besloten de informatie die u vraagt gedeeltelijk openbaar te maken.
Waarom ik een deel van de informatie niet openbaar maak, leest u verderop in
deze brief onder Overwegingen.
Beoordeling van uw verzoek
Uw verzoek gaat over publieke informatie die in één of meer documenten staat.
Daarom is de Wet open overheid (Woo) van toepassing. Het uitgangspunt van
deze wet is dat informatie in principe openbaar is voor iedereen. Alleen als er een
uitzonderingsgrond aanwezig is, kan of mag informatie niet openbaar worden
gemaakt. Deze uitzonderingsgronden staan in artikel 5.1 van de Woo. Ik heb
onderzocht of deze uitzonderingsgronden van toepassing zijn op informatie die u
vraagt. Mijn conclusie is dat dit gedeeltelijk het geval is.
Overwegingen
De eerbiediging van de persoonlijke levenssfeer
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. Het gaat om
persoonsgegevens die (indirect) te herleiden zijn tot een persoon zoals namen, e-
mailadressen, telefoonnummers en functienamen. Bij (bepaalde passages in) deze
documenten is dit het geval. Ik vind het in dit geval belangrijk dat de identiteit
van betrokkene niet bekend wordt omdat dit zijn of haar privacy kan schenden.
Dat vind ik niet wenselijk. Daarom maak ik deze persoonsgegevens niet openbaar.
In de documenten staan eveneens persoonsgegevens van ambtenaren. Het gaat
om gegevens die herleidbaar zijn tot een persoon, zoals onder meer namen,
e-mailadressen, functienamen en telefoonnummers. Ik ben van oordeel dat dat
het belang van privacy zwaarder moet wegen dan het belang van openbaarheid.
Dit ter bescherming van de privacy van de betrokken ambtenaren. Daarbij weegt
mee dat het hier niet gaat om het opgeven van een naam aan een individuele
Pagina 2 van 7burger die met een ambtenaar in contact treedt, maar om openbaarmaking aan Rijksdienst voor
Ondernemend Nederland
eenieder op grond van de Woo.
Vergunningen en handhaving
Onevenredige benadeling
Op grond van artikel 5.1, vijfde lid van de Woo zal ik geen informatie openbaar Datum
3 augustus 2022
maken indien dit leidt tot onevenredige benadeling.
Onze referentie
In de documenten staat een relatienummer. Met een relatienummer kan Woo/2022/046
informatie worden opgevraagd bij RVO. Dit kan mogelijk resulteren in oneigenlijk
gebruik van dit gegeven en daarmee onevenredig nadeel voor belanghebbende.
Ik ben van mening dat het belang van het voorkomen van onevenredige
benadeling in dit geval zwaarder moet wegen dan het belang van openbaarheid
van dit gegeven. Ik heb om die reden het relatienummer verwijderd uit het
document.
Persoonlijke beleidsopvattingen voor intern beraad
Op grond van artikel 5.2, eerste lid, van de Woo worden persoonlijke
beleidsopvattingen in documenten die bestemd zijn voor intern beraad niet
openbaar gemaakt. Persoonlijke beleidsopvattingen zijn ambtelijke adviezen,
meningen, visies, standpunten en overwegingen ten behoeve van intern beraad.
Persoonlijke beleidsopvattingen zijn niet: feiten, prognoses, beleidsalternatieven,
de gevolgen van een bepaald beleidsalternatief of andere onderdelen met een
overwegend objectief karakter.
Het is van belang dat ambtenaren intern vrij met elkaar van gedachten moeten
kunnen wisselen over beleidskeuzes. Een zekere mate van veiligheid is nodig om
te kunnen komen tot een effectieve besluitvorming. Ik acht het in dit geval ook
niet in het belang van een goede en democratische bestuursvoering om met
toepassing van artikel 5.2, tweede lid, de persoonlijke beleidsopvattingen toch
openbaar te maken. Gelet hierop maak ik in dit dossier de persoonlijke
beleidsopvattingen bestemd voor intern beraad niet openbaar.
Voor de toegepaste uitzonderingsgronden in de documenten verwijs ik u naar
bijlage 2, de inventarislijst.
Ontheffing fosfaatrechten en Beleid knelqevallenreqelinq reductieplan
Ten aanzien van uw verzoek om informatie over het beleid omtrent ontheffing
fosfaatrechten (punt 2) en over het beleid omtrent knelqevallenreqelinq
reductieplan (punt 3), zijn de documenten die u vraagt reeds betrokken bij eerder
genomen besluiten op nagenoeg gelijkluidende verzoeken welke zijn gepubliceerd
op www.rijksoverheid.nl. Ik verwijs hiervoor naar de vindplaatsen opgenomen in
bijlage 2, de inventarislijst.
Wijze van openbaarmaking
Bij de informatie die u vraagt zijn geen derde-belanghebbenden betrokken die
bezwaren kunnen hebben tegen de openbaarmaking. Daarom maak ik deze
informatie meteen openbaar. De informatie heb ik bijgevoegd bij deze brief. Ook
laat ik een geanonimiseerde kopie van uw verzoek en een geanonimiseerde kopie
van dit besluit binnenkort publiceren op www.rijksoverheid.nl. Dit is omdat de
informatie voor iedereen openbaar is, en niet alleen voor u.
Pagina 3 van 7Als u bezwaar wilt maken Rijksdienst voor
Als u het niet eens bent met deze beslissing, kunt u binnen zes weken na Ondernemend Nederland
Vergunningen en handhaving
verzending van deze brief digitaal of schriftelijk een bezwaarschrift indienen.
Ga naar www.rvo.nl/bezwaar om uw bezwaar digitaal te versturen. Kies voor Datum
3 augustus 2022
eBezwaar.
Onze referentie
Woo/2022/046
Wilt u liever schriftelijk bezwaar maken? Stuur uw bezwaarschrift dan naar
Rijksdienst voor Ondernemend Nederland, afdeling Juridische Zaken, Postbus
40219, 8004 DE Zwolle. Noem hierin de referentie en de datum van de brief
waartegen u bezwaar maakt.
Meer informatie
Heeft u vragen, kijk dan op www.rvo.nl. Of neem telefonisch contact met ons op:
088 042 42 42 (lokaal tarief). Uw aanvraag is bij ons bekend onder
referentienummer Woo/2022/046. Gebruik dit nummer als u contact met ons
heeft. U kunt vragen naar de afdeling Vergunningen en Handhaving.
Met vriendelijke groet,
De Minister van Landbouw, Natuur en Voedselkwaliteit,
namens deze:
Teammanager Vergunningen en handhaving
Rijksdienst voor Ondernemend Nederland
Bijlagen:
- Bijlage 1: Relevante artikelen uit de Woo
- Bijlage 2: Inventarislijst opgevraagde gegevens
Pagina 4 van 7Rijksdienst voor
Ondernemend Nederland
Vergunningen en handhaving
Relevante artikelen uit de Woo
Datum
3 augustus 2022
Onze referentie
Woo/2022/046
Bijlage nummer 1
Horend bij Verzoek openbaarmaking gegevens
Datum 3 augustus 2022
Onze referentie Woo/2022/046
Contactpersoon
Artikel 1.1 Recht op toegang
Eenieder heeft recht op toegang tot publieke informatie zonder daartoe een
belang te hoeven stellen, behoudens bij deze wet gestelde beperkingen.
Artikel 2.5 Belang openbaarheid
Bij de toepassing van deze wet wordt uitgegaan van het algemeen belang van
openbaarheid van publieke informatie voor de democratische samenleving.
Artikel 4.1 Verzoek
1. Eenieder kan een verzoek om publieke informatie richten tot een
bestuursorgaan of een onder verantwoordelijkheid van een bestuursorgaan
werkzame instelling, dienst of bedrijf. In het laatste geval beslist het
verantwoordelijke bestuursorgaan op het verzoek.
2. Een verzoek kan mondeling of schriftelijk worden ingediend en kan elektronisch
worden verzonden op de door het bestuursorgaan aangegeven wijze.
3. De verzoeker behoeft bij zijn verzoek geen belang te stellen.
4. De verzoeker vermeldt bij zijn verzoek de aangelegenheid of het daarop
betrekking hebbende document, waarover hij informatie wenst te ontvangen.
7. Een verzoek om informatie wordt ingewilligd met inachtneming van het
bepaalde in hoofdstuk 5.
Artikel 5.1 Uitzonderingen
1. Het openbaar maken van informatie ingevolge deze wet blijft achterwege voor
zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf 3.1 onderscheidenlijk
paragraaf 3.2 van de Uitvoeringswet Algemene verordening
gegevensbescherming, tenzij de betrokkene uitdrukkelijk toestemming heeft
gegeven voor de openbaarmaking van deze persoonsgegevens of deze
persoonsgegevens kennelijk door de betrokkene openbaar zijn gemaakt;
e. nummers betreft die dienen ter identificatie van personen die bij wet of
algemene maatregel van bestuur zijn voorgeschreven als bedoeld in artikel 46 van
Pagina 5 van 7de Uitvoeringswet Algemene verordening gegevensbescherming, tenzij de Rijksdienst voor
Ondernemend Nederland
verstrekking kennelijk geen inbreuk op de levenssfeer maakt.
Vergunningen en handhaving
2. Het openbaar maken van informatie blijft eveneens achterwege voor zover het
belang daarvan niet opweegt tegen de volgende belangen:
Datum
a. de betrekkingen van Nederland met andere landen en staten en met
3 augustus 2022
internationale organisaties;
Onze referentie
b. de economische of financiële belangen van de Staat, andere publiekrechtelijke Woo/2022/046
lichamen of bestuursorganen, in geval van milieu-informatie slechts voor zover de
informatie betrekking heeft op handelingen met een vertrouwelijk karakter;
c. de opsporing en vervolging van strafbare feiten;
d. de inspectie, controle en toezicht door bestuursorganen;
e. de eerbiediging van de persoonlijke levenssfeer;
f. de bescherming van andere dan in het eerste lid, onderdeel c,
genoemde concurrentiegevoelige bedrijfs- en fabricagegegevens;
g. de bescherming van het milieu waarop deze informatie betrekking heeft;
h. de beveiliging van personen en bedrijven en het voorkomen van sabotage;
i. het goed functioneren van de Staat, andere publiekrechtelijke lichamen of
bestuursorganen.
3. Indien een verzoek tot openbaarmaking op een van de in het tweede lid
genoemde gronden wordt afgewezen, bevat het besluit hiervoor een uitdrukkelijke
motivering.
4. Openbaarmaking kan tijdelijk achterwege blijven, indien het belang van de
geadresseerde van de informatie om als eerste kennis te nemen van de informatie
dit kennelijk vereist. Het bestuursorgaan doet mededeling aan de verzoeker van
de termijn waarbinnen de openbaarmaking alsnog zal geschieden.
5. In uitzonderlijke gevallen kan openbaarmaking van andere informatie dan
milieu-informatie voorts achterwege blijven indien openbaarmaking onevenredige
benadeling toebrengt aan een ander belang dan genoemd in het eerste of tweede
lid en het algemeen belang van openbaarheid niet tegen deze benadeling
opweegt. Het bestuursorgaan baseert een beslissing tot achterwege laten van de
openbaarmaking van enige informatie op deze grond ten aanzien van dezelfde
informatie niet tevens op een van de in het eerste of tweede lid genoemde
gronden.
6. Het openbaar maken van informatie blijft in afwijking van het eerste lid,
onderdeel c, in geval van milieu-informatie eveneens achterwege voor zover
daardoor het in het eerste lid, onderdeel c, genoemde belang ernstig geschaad
wordt en het algemeen belang van openbaarheid van informatie niet opweegt
tegen deze schade.
7. Het eerste en tweede lid zijn niet van toepassing op milieu-informatie die
betrekking heeft op emissies in het milieu
Pagina 6 van 7Rijksdienst voor
Ondernemend Nederland
Vergunningen en handhaving
Inventarislijst opgevraagde gegevens
Datum
3 augustus 2022
Bijlage nummer 2
Onze referentie
Horend bij Verzoek openbaarmaking gegevens Woo/2022/046
Datum 3 augustus 2022
Onze referentie Woo/2022/046
Contactpersoon
Nr. Document Beoordeling Woo
1. 2018-03-28 Beslismemo 494-18034 Gedeeltelijk 5.1.2.e
openbaar 5.1.5
2. 2018-05-24 Bezwaarschrift Hoeve Gaastzicht Zuivel Gedeeltelijk 5.1.2.e
openbaar 5.1.5
3. 2018-06-04 Interne mail inzake 494-18034 Gedeeltelijk 5.1.2.e
openbaar 5.2.1
4. 2018-06-06 Interne mail inzake 494-18034 Gedeeltelijk 5.1.2.e
openbaar 5.1.5
5.2.1
5. 2018-12-10 Belnotitie Hoeve Gaastzicht Zuivel Gedeeltelijk 5.1.2.e
openbaar 5.1.5
6. 2019-04-25 Beslismemo 494-32577 Gedeeltelijk 5.1.2.e
openbaar 5.1.5
7. 2019-05-10 Verslag hoorzitting 494-32577 Gedeeltelijk 5.1.2.e
openbaar
Vindplaatsen punt 2 en 3
https://www.rijksoverheid.nl/documenten/wob- Reeds
verzoeken/2021/02/01/deelbesluit-2-op-wob-verzoek-over- openbaar
ontheffing-fosfaatrechten-uit-de-meststoffenwet
https://www.rijksoverheid.nl/documenten/wob- Reeds
verzoeken/2020/04/17/besluit-wob-verzoek-inzake-ontheffing- openbaar
van-fosfaatrechten-uit-de-meststoffenwet
https://open-pilot.overheid.nl/Details/ronl-e5e21a9a-8698-416f- Reeds
9ceb-66e92be0b998/1?hit=4558&page=456 openbaar
Pagina 7 van 7