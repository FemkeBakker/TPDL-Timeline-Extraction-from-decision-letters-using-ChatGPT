File id: 242 File title: Besluit_Wob-verzoek_over_het_zelfgekozen_levenseinde.pdf.
Ministerie van Volksgezondheid,
Welzijn en Sport
> Retouradres Postbus 20350 2500 EJ Den Haag
Directie Wetgeving en
Juridische Zaken
Bezoekadres:
Parnassusplein 5
2511 VX Den Haag
T 070 340 79 11
F 070 340 59 84
www.rijksoverheid.n1
Inlichtingen bij
t 4 X1 2022
Datum:
Betreft: Besluit op uw Wob-verzoek
Ons kenmerk
2020.262
3336026-1026218-WJZ
Geachte
Bijlage
In uw brief van 17 december 2020, ontvangen op 22 december 2020, heeft u met A en B
een beroep op de Wet openbaarheid van bestuur (hierna: Wob) verzocht om
informatie die betrekking heeft op vraagstukken omtrent gekozen levenseinde, Uw brief
22 december 2020
euthanasie, voltooid leven en (de preventie van) suïcide in Nederland over de
periode van 1 januari 2016 tot en met 17 december 2020.
U vraagt meer specifiek om documenten met betrekking tot:
Correspondentie uitsluitend
1. De geheimhouding van de namen van middelen die kunnen worden gebruikt richten aan het retouradres
voor het zelfgekozen levenseinde. met vermelding van de datum
2. Het hanteren van of het overwegen van het hanteren van maatregelen (zoals, en het kenmerk van deze
brief.
maar niet beperkt tot: het geven van voorschriften of het instellen van verboden
of geboden) teneinde het voorkomen van zelfgekozen levenseindes in Nederland.
3. Het instellen van of het overwegen van het instellen van een verbod op de
verkoop (aan particulieren of anderen) van middelen die kunnen worden gebruikt
voor het zelfgekozen levenseinde.
4. De handhaving van regels die (mede) strekken tot het voorkomen van het
zelfgekozen levenseinde in Nederland.
5. Het door VWS of onder het ministerie vallende bestuursorganen, gehanteerde
of te hanteren beleid, alsmede de interpretatie daarvan, van de preventie van
suïcide in Nederland.
6. De manier waarop VWS of onder het ministerie vallende bestuursorganen
(beleidsmatig en feitelijk) omgaat met vraagstukken over het zelfgekozen
levenseinde, (zelf)euthanasie, voltooid leven en (de preventie van) suïcide.
7. Documenten die gaan over of samenhangen met onderzoek naar:
a. de aard en omvang van de groep van mensen met een stervenswens, zonder
medische oorzaak;
b. het bestaan van middelen die kunnen worden gebruikt voor het zelfgekozen
levenseinde;
c. het effect van genomen of overwogen maatregelen ter voorkoming van of
inlichting over een zelfgekozen levenseinde, en;
d. de mate waarin in Nederland een levenseinde zelf wordt gekozen.
8. De uitwisseling van informatie over de voorgaande onderwerpen tussen VWS of
onder het ministerie vallende bestuursorganen met anderen.
9. Correspondentie van VWS of onder het ministerie vallende bestuursorganen,
met branches of branchevertegenwoordigers die betrekking heeft op de
geheimhouding van namen van middelen die kunnen worden gebruikt voor het
zelfgekozen levenseinde en het instellen van of het overwegen van het instellen
van een verbod van de verkoop (aan particulieren of anderen) van middelen die
kunnen worden gebruikt voor het zelfgekozen levenseinde.
Pagina 1 van 810. Correspondentie van VWS of onder het ministerie vallende bestuursorganen,
Directie Wetgeving en
met anderen dan branches of branchevertegenwoordigers, die betrekking heeft op Juridische Zaken
de geheimhouding van namen van middelen die kunnen worden gebruikt voor het
zelfgekozen levenseinde en het instellen van of het overwegen van het instellen Ons kenmerk
2020.262
van een verbod van de verkoop (aan particulieren of anderen) van middelen die
3336026-1026218-WM
kunnen worden gebruikt voor het zelfgekozen levenseinde.
Bij afzonderlijke brief van dezelfde datum heeft u voor de periode 2010-2016 een
gelijkluidend Wob-verzoek gedaan.
De ontvangst van uw verzoeken heb ik u schriftelijk bevestigd bij brieven van
23 december 2020, kenmerken 2020.261/001 en 2020.262/001.
Op 4 februari 2021 heeft een preciseringsgesprek plaatsgevonden over de
afhandeling van uw Wob-verzoeken. Daarin is met u afgesproken dat eerst een
besluit zal worden genomen over het verzoek met nummer 2020.262 en dat
nadien wordt bezien of het verzoek met nummer 2020.261 aan de hand van de
inventarisatielijst mogelijk nog nader kan worden geconcretiseerd.
Op 2 december 2021 heeft u een ingebrekestelling ingediend en mij verzocht om
binnen 14 dagen alsnog te beslissen.
Het is helaas niet gelukt om op tijd op uw Wob-verzoek te beslissen. Hiervoor bied
ik u mijn excuses aan.
Besluit
Ik besluit de door u gevraagde informatie gedeeltelijk openbaar te maken. Ik licht
mijn besluit hieronder toe.
Inventarisatie documenten
Op basis van uw verzoek zijn meerdere documenten aangetroffen. Deze
documenten zijn opgenomen in een inventarislijst, die als bijlage B is toegevoegd
aan dit besluit.
Diverse documenten zijn al openbaar. Voor de vindplaats daarvan verwijs ik u
eveneens naar de inventarislijst.
Belanghebbenden
Bij de openbaarmaking van diverse documenten spelen de belangen van derden
een rol. Deze belanghebbenden zijn vooraf gevraagd om hun mening te geven
over de openbaarmaking.
Eén belanghebbende stemt niet in met openbaarmaking. Deze voert - kort
samengevat — aan dat het voorgelegde document voor intern gebruik is opgesteld
en dat de informatie niet bedoeld is voor openbaarmaking. Ik begrijp het
standpunt aldus dat de openbaarmaking op grond van artikel 11, eerste lid, van
de Wob achterwege moet blijven.
Een andere belanghebbende geeft aan dat in een document financiële gegevens
van vertrouwelijke aard staan, die deze gelakt wil zien. In deze reactie lees ik een
beroep op artikel 10, eerste lid, aanhef en onder c, van de Wob.
Een belanghebbende vraagt om een passage onleesbaar te maken omdat het een
concept van een spreeklijn betreft. Deze belanghebbende doet een beroep op
artikel 11, eerste lid, van de Wob.
Pagina 2 van 8Twee belanghebbenden vragen om de namen van de dodelijke middelen
Directie Wetgeving en
onleesbaar te maken in het belang van het voorkomen van onevenredige Juridische Zaken
benadeling, omdat publiciteit waarin de stofnamen uitdrukkelijk genoemd worden,
zou kunnen leiden tot een verhoogd gebruik van deze stoffen als zelfmoordmiddel. Ons kenmerk
2020.262
3336026-1026218-WJZ
De zienswijzen van de belanghebbenden heb ik in mijn belangenafweging
meegenomen. Ik volg de belanghebbenden in hun zienswijze. Per weigeringsgrond
licht ik dit hieronder nader toe.
Wettelijk kader
Uw verzoek om informatie is beoordeeld op grond van de Wob. Voor de relevante
bepalingen verwijs ik u naar bijlage A.
Het recht op openbaarmaking dient het publieke belang van een goede en
democratische bestuursvoering. Het komt iedere burger in gelijke mate toe. Er
wordt niet gekeken naar het specifieke belang van de verzoeker.
Openbaarmaking in de zin van de Wob betekent openbaarmaking voor iedereen.
In dat licht vindt de afweging dan ook plaats. Hierbij wordt getoetst aan de
artikelen 10 en 11 van de Wob waarin is aangegeven in welke gevallen
openbaarmaking kan of moet worden geweigerd.
Motivering
Bedrijfs- en fabricagegegevens (artikel 10, eerste lid, onder c, van de Wob)
Openbaarmaking van informatie blijft achterwege indien het bedrijfs- en
fabricagegegevens betreft die vertrouwelijk aan de overheid zijn meegedeeld.
Onder bedrijfs- en fabricagegegevens worden verstaan: al die gegevens waaruit
wetenswaardigheden kunnen worden afgeleid over de technische bedrijfsvoering,
het productieproces, de afzet van producten of de kring van afnemers of
leveranciers. Ook gegevens die uitsluitend de financiële bedrijfsvoering betreffen
kunnen als bedrijfsgegevens worden aangemerkt.
In document met nummer 7702 staan gegevens over de financiële bedrijfsvoering
van de belanghebbende. Het betreft informatie over uurtarieven, het financiële
budget en de geschatte omzet. Het document is opgesteld voor intern gebruik en
vertrouwelijk aan mij overhandigd. Ik maak deze informatie daarom niet
openbaar. Waar van toepassing heb ik deze informatie onleesbaar gemaakt onder
vermelding van: 10.1.c.
Het belang van opsporing en vervolging van strafbare feiten en het belang
inspectie, controle en toezicht (artikel 10, tweede lid, onder c en d,. van de Wob)
Openbaarmaking van informatie kan achterwege blijven voor zover het belang
daarvan niet opweegt tegen het belang van opsporing en vervolging van strafbare
feiten, dan wel het belang inspectie, controle en toezicht.
Documenten met nummers 6509, 6239, en 7645 geven de inhoud weer van
overleggen die tussen mijn ministerie en het Openbaar Ministerie hebben
plaatsgehad over het toezicht op een specifieke organisatie, de opsporing van
eventuele door deze organisatie begane strafbare feiten en de strategie die in het
kader van toezicht en opsporing mogelijk zal worden gevoerd. Openbaarmaking
hiervan kan het toezicht en de opsporing schaden. Ik weiger daarom de
openbaarmaking van deze informatie in het belang van de opsporing en
vervolging van strafbare feiten en het belang inspectie, controle en toezicht.
Pagina 3 van 8De eerbiediging van de persoonlijke levenssfeer (artikel 10, tweede lid, onder e,
Directie Wetgeving en
van de Wob) Juridische Zaken
In diverse documenten staan persoonsgegevens. Dit zijn gegevens die herleidbaar
Ons kenmerk
zijn tot een persoon, zoals namen, e-mailadressen, functietitels, handtekeningen
2020.262
en telefoonnummers. Openbaarmaking van deze gegevens zou een inbreuk op de 3336026-1026218-WJZ
persoonlijke levenssfeer van de betrokkene maken. Ik weeg het belang van
eerbiediging van de persoonlijke levenssfeer zwaarder dan het belang van
openbaarmaking. Deze informatie maak ik dan ook niet openbaar. Waar van
toepassing heb ik deze persoonsgegevens onleesbaar gemaakt onder vermelding
van 10.2.e.
In diverse documenten staan persoonsgegevens van ambtenaren. In het kader
van goed werkgeverschap ben ik van oordeel dat ten aanzien van deze gegevens
het belang dat de persoonlijke levenssfeer wordt geëerbiedigd, zwaarder moet
wegen dan het belang van openbaarheid. Dit ter bescherming van de persoonlijke
levenssfeer van de betrokken ambtenaar. Daarbij is van belang dat het hier niet
gaat om het opgeven van een naam aan een individuele burger die met een
ambtenaar in contact treedt, maar om openbaarmaking van de naam in de zin van
de Wob.
Het voorkomen van onevenredige bevoordeling of benadeling (artikel 10, tweede
lid, onder g, van de Wob)
Openbaarmaking van informatie blijft achterwege voor zover het belang daarvan
niet opweegt tegen het belang van het voorkomen van onevenredige bevoordeling
of benadeling van belanghebbenden bij die informatie.
In documenten met nummers 5107, 5117, 8808 en 201217.2 worden de namen
van de dodelijke middelen genoemd. De werking van deze middelen wordt verder
beschreven in het document met nummer 7642. Ik volg de belanghebbende in het
standpunt dat openbaarmaking van deze documenten kan leiden tot een verhoogd
gebruik van deze middelen als suïcidemiddel. In het licht het landelijke beleid dat
op de preventie van suïcide is gericht, beschouw ik een verhoogd gebruik van
deze middelen als een onevenredig nadeel. Het belang bij het voorkomen van dit
onevenredige nadeel weeg ik hier zwaarder dan het algemene belang van
openbaarmaking. Waar van toepassing heb ik deze informatie onleesbaar gemaakt
onder vermelding van: 10.2.g. Document met nummer 7642 maak ik in zijn
geheel niet openbaar.
Persoonlijke beleidsopvattingen in een stuk voor intern beraad (artikel 11, eerste
lid, van de Wob)
Uit artikel 11, eerste lid, van de Wob volgt dat geen informatie wordt verstrekt
over persoonlijke beleidsopvattingen in voor intern beraad bestemde documenten.
Op grond van het tweede lid kan in het belang van een goede democratische
bestuursvoering niettemin informatie over persoonlijke beleidsopvattingen worden
verstrekt in niet tot personen herleidbare vorm.
Het Wob-verzoek ziet op een onderwerp dat veel maatschappelijke en politieke
belangstelling geniet. Gelet op de aard en inhoud van de informatie zie ik
aanleiding om in het belang van een goede democratische bestuursvoering
toepassing te geven aan artikel 11, tweede lid, van de Wob. Dit betekent dat de
persoonlijke beleidsopvattingen in dit dossier geanonimiseerd openbaar worden
gemaakt.
Ik wijs erop dat zich onder de documenten conceptteksten bevinden. Deze
concepten zijn of worden reeds openbaar voor zover zij overeenstemmen met de
Pagina 4 van 8definitieve versie, en bestaan uit persoonlijke beleidsopvattingen bestemd voor
Directie Wetgeving en
intern beraad voor zover zij daarvan afwijken. Ik acht het niet in het belang van Juridische Zaken
een goede en democratische bestuursvoering dat van eenzelfde document
meerdere versies in het publieke domein in omloop zijn, met als mogelijk gevolg Ons kenmerk
2020.262
dat onduidelijkheid ontstaat over de inhoud van het betreffende document. Om
3336026-1026218-WM
die reden maak ik concepten in hun geheel niet openbaar.
Met inachtneming van dezelfde redernering maak ik ook spreekteksten en Q&A's
niet openbaar. Voor beide soorten documenten geldt dat de inhoud in het
openbaar is uitgesproken en daarmee reeds openbaar is gemaakt. Daar waar
voorbereide spreekpunten en Q&A's niet zijn uitgesproken, betreffen zij
persoonlijke beleidsopvattingen bestemd voor intern beraad en zal
openbaarmaking van deze tekst slechts tot verwarring leiden over de uitgesproken
standpunten van mijn ministerie.
Wijze van openbaarmaking
De belanghebbenden krijgen twee weken de tijd om de rechtbank te verzoeken
een voorlopige voorziening te treffen. Daarvoor is vereist dat zij een
bezwaarschrift indienen. Als de belanghebbenden dit niet doen, worden de
documenten u na afloop van deze termijn toegestuurd. Als de belanghebbenden
wel bezwaar maken en vragen om een voorlopige voorziening, dan wordt deze
procedure afgewacht.
Plaatsing op internet
De stukken worden na de feitelijke verstrekking met een geanonimiseerde versie
van dit besluit voor een ieder kenbaar gemaakt op www.rijksoverheid.nl.
Een afschrift van dit besluit zend ik aan de belanghebbenden.
Hoogachtend,
de Minister van Volksgezondheid,
Welzijn en Sport,
namens deze,
de plv. secretaris
mw. A.I. Norville MS
Pagina 5 van 8Bezwaar
Directie Wetgeving en
Het indienen van bezwaar schort de werking van dit besluit niet op.
Juridische Zaken
Heeft u vragen over dit besluit of bent u het er niet mee eens? Kijk eens op Ons kenmerk
http://www.rijksoverheid.nliministeries/vws/bezwaarschriften-vws. Daar wordt uitgelegd 2020.262
wat u kunt doen als u het niet eens bent met het besluit en misschien bezwaar wilt maken. 3336026-1026218-WJZ
Er staan voorbeelden waarmee u de kans op een succesvol bezwaar kan inschatten.
Wilt u bezwaar maken, dan moet dit binnen zes weken na de datum die bovenaan deze brief
staat. Let op: doe dit op tijd, anders kan uw bezwaar niet behandeld worden.
Het bezwaarschrift e-mailt u naar: WJZ.bezwaarenberoep@minvws.nl, bij voorkeur met een
ingescande handtekening.
Indien u niet kunt of wilt e-mailen, kunt u uw bezwaarschrift ook versturen per post naar:
de Minister van Volksgezondheid, Welzijn en Sport,
t.a.v. Directie Wetgeving en Juridische Zaken,
Postbus 20350,
2500 EJ Den Haag.
U kunt uw bezwaarschrift ook faxen naar: (070) 340 59 84.
Noem in het bezwaarschrift:
• uw naam en adres
• de datum
• het kenmerk van deze brief (dit vindt u in de rechterkantlijn)
• geef aan waarom u het niet eens bent met de beslissing
Vergeet niet om uw bezwaarschrift te ondertekenen en van een datum te voorzien. Wilt u zo
vriendelijk zijn om een kopie van deze brief mee te sturen met het bezwaarschrift.
Indien u het bezwaarschrift per e-mail indient zonder ondertekening, bestaat de
mogelijkheid dat u op een later moment verzocht wordt om bewijs te leveren dat u bevoegd
bent tot het indienen van het bezwaar.
Informatie voor het treffen van een voorlopige voorziening (vovo)
Conform het bepaalde in artikel 6, vijfde lid, van de Wob, worden de belanghebbenden in de
gelegenheid gesteld om binnen twee weken na dagtekening van deze beschikking, aan te
geven of men bedenkingen heeft tegen openbaarmaking van de door u gevraagde
informatie. Dit kan door het indienen van een bezwaarschrift bij het ministerie van VWS en
door daarnaast bij de rechtbank te verzoeken om, bij wijze van voorlopige voorziening, dit
besluit tot openbaarmaking te schorsen. Indien binnen twee weken na dagtekening van dit
besluit een bezwaarschrift is ingediend en een voorlopige voorziening is aangevraagd, wordt
de uitspraak van de voorzieningenrechter afgewacht, voordat tot daadwerkelijke
openbaarmaking wordt overgegaan.
Pagina 6 van 8Bijlage A
Directie Wetgeving en
Juridische Zaken
Artikel 1 van de Wob, luidt, voor zover relevant, als volgt:
Ons kenmerk
In deze wet en de daarop berustende bepalingen wordt verstaan onder:
2020.262
a. document: een bij een bestuursorgaan berustend schriftelijk stuk of ander 3336026-1026218-WJZ
materiaal dat gegevens bevat;
Artikel 3 van de Wob luidt als volgt:
1. Een ieder kan een verzoek om informatie neergelegd in documenten over een
bestuurlijke aangelegenheid richten tot een bestuursorgaan of een onder
verantwoordelijkheid van een bestuursorgaan werkzame instelling, dienst of
bedrijf.
2. De verzoeker vermeldt bij zijn verzoek de bestuurlijke aangelegenheid of het
daarop betrekking hebbend document, waarover hij informatie wenst te
ontvangen.
3. De verzoeker behoeft bij zijn verzoek geen belang te stellen.
4. Indien een verzoek te algemeen geformuleerd is, verzoekt het bestuursorgaan
de verzoeker zo spoedig mogelijk om zijn verzoek te preciseren en is het hem
daarbij behulpzaam.
5. Een verzoek om informatie wordt ingewilligd met inachtneming van het
bepaalde in de artikelen 10 en 11.
Artikel 10 van de Wob luidt, voor zover relevant, als volgt:
1. Het verstrekken van informatie ingevolge deze wet blijft achterwege voor
zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft, die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in de artikelen 9, 10 en 87 van de
Algemene verordening gegevensbescherming, tenzij de verstrekking
kennelijk geen inbreuk op de persoonlijke levenssfeer maakt.
2. Het verstrekken van informatie ingevolge deze wet blijft eveneens achterwege
voor zover het belang daarvan niet opweegt tegen de volgende belangen:
a. de betrekkingen van Nederland met andere staten en met internationale
organisaties;
b. de economische of financiële belangen van de Staat, de andere
publiekrechtelijke lichamen of de in artikel la, onder c en d, bedoelde
bestuursorganen;
c. de opsporing en vervolging van strafbare feiten;
d. inspectie, controle en toezicht door bestuursorganen;
e. de eerbiediging van de persoonlijke levenssfeer;
f. het belang, dat de geadresseerde erbij heeft als eerste kennis te kunnen
nemen van de informatie;
g. het voorkomen van onevenredige bevoordeling of benadeling van bij de
aangelegenheid betrokken natuurlijke personen of rechtspersonen dan
wel van derden.
Artikel 11 van de Wob luidt, voor zover relevant, als volgt:
1. In geval van een verzoek om informatie uit documenten, opgesteld ten
behoeve van intern beraad, wordt geen informatie verstrekt over daarin
opgenomen persoonlijke beleidsopvattingen.
Pagina 7 van 82. Over persoonlijke beleidsopvattingen kan met het oog op een goede en
Directie Wetgeving en
democratische bestuursvoering informatie worden verstrekt in niet tot Juridische Zaken
personen herleidbare vorm. Indien degene die deze opvattingen heeft geuit of
zich erachter heeft gesteld, daarmee heeft ingestemd, kan de informatie in tot Ons kenmerk
2020.262
personen herleidbare vorm worden verstrekt.
3336026-1026218-W3Z
3. Met betrekking tot adviezen van een ambtelijke of gemengd samengestelde
adviescommissie kan het verstrekken van informatie over de daarin opge-
nomen persoonlijke beleidsopvattingen plaatsvinden, indien het voornemen
daartoe door het bestuursorgaan dat het rechtstreeks aangaat aan de leden
van de adviescommissie voor de aanvang van hun werkzaamheden kenbaar is
gemaakt.
4. In afwijking van het eerste lid wordt bij milieu-informatie het belang van de
bescherming van de persoonlijke beleidsopvattingen afgewogen tegen het
belang van openbaarmaking. Informatie over persoonlijke beleidsopvattingen
kan worden verstrekt in niet tot personen herleidbare vorm. Het tweede lid,
tweede volzin, is van overeenkomstige toepassing.
Pagina 8 van 8