File id: 491 File title: woo-koepelconvenant-nob-htfd-besluit.pdf.
> Retouradres Postbus 20201 2500 EE Den Haag
Directie Juridische Zaken
Korte Voorhout 7
2511 CW Den Haag
Postbus 20201
2500 EE Den Haag
www.rijksoverheid.nl
Inlichtingen
wooverzoekendjz@minfin.nl
www.minfin.nl
Ons kenmerk
2022-0000186054
Uw brief (kenmerk)
22 maart 2022
Datum 31 augustus 2022
Betreft Woo-verzoek inzake koepelconvenant NOB HT/FD Bijlagen
A – Relevante artikelen Woo
B – Inventarislijst
C – Openbaar te maken
Geachte,
documenten
Op 22 maart 2022 heeft u, per e-mail, een verzoek ingediend op grond van de
Wet openbaarheid van bestuur (hierna: Wob). U heeft het ministerie van
Financiën gevraagd om openbaarmaking van alle documenten, waaronder onder
andere memo’s, notities, terugkoppelingsverslagen en emailberichten etc., die
betrekking hebben op het sluiten van een koepelconvenant tussen het Ministerie
van Financiën en/of Belastingdienst en de Nederlandse Orde van
Belastingadviseurs (hierna: NOB) in het kader van horizontaal toezicht FD (Fiscaal
Dienstverleners) vanaf 1 juli 2021. Daarnaast vraagt u specifiek om het
conceptmemo dat is opgesteld door een kerngroep van de NOB en eind 2021 met
de Belastingdienst is gedeeld.
Op 12 april 2022 heeft u bericht ontvangen dat uw verzoek in goede orde is
ontvangen. In ditzelfde bericht is de beslistermijn op grond van de Wob met 4
weken verlengd. De uiterlijke beslisdatum was 17 juni 2022.
U heeft uw verzoek om openbaarmaking van informatie gedaan op grond van de
Wob. Vanaf 1 mei 2022 is de Wob vervangen door de Wet Open overheid (hierna:
Woo). De Woo kent geen overgangsrecht, dit betekent dat vanaf 1 mei de Woo
geldt. U ontvangt dan ook een besluit op grond van de Woo.
Op 21 juli 2022 heeft u mij in gebreke gesteld wegens het niet tijdig beslissen op
uw verzoek. Vervolgens heeft u op 9 augustus 2022 een beroep niet tijdig
ingediend bij de rechtbank.
Het is helaas niet gelukt om op tijd op uw Woo-verzoek te reageren. Hiervoor
bied ik u mijn excuses aan.
Besluit
Ik besluit de door u gevraagde informatie gedeeltelijk openbaar te maken. Per
document is op de inventarislijst aangegeven welke uitzonderingsgronden zijn
toegepast.
Pagina 1 van 6Inventarisatie documenten
Directie Juridische Zaken
Bij de inventarisatie zijn 44 documenten aangetroffen. Deze documenten zijn
genoemd in de inventarislijst in bijlage B bij deze brief. Ik verwijs u naar de Ons kenmerk
inventarislijst waarop u kunt zien wat ik per document heb besloten en welke 2022-0000186054
weigeringsgronden ik heb toegepast.
Na indiening van uw verzoek is een nieuwe versie van de notitie ‘Uitgangspunten
koepelconvenant NOB’ opgesteld. Hoewel ik daar in het kader van uw verzoek
van 22 maart 2022 niet toe ben verplicht, heb ik dit document om u ter wille te
zijn wel betrokken bij de behandeling van uw verzoek.
Informatie die valt buiten de reikwijdte van uw verzoek
U heeft in uw verzoek aangegeven over welke aangelegenheid u informatie wilt
ontvangen. Een aantal documenten gaat gedeeltelijk niet over de door u
aangegeven aangelegenheid en staat op de inventarislijst als zodanig
aangemerkt. Deze informatie valt daarom buiten de reikwijdte van uw verzoek en
heb ik daarom uit de documenten verwijderd.
Zienswijzen
Per e-mail van 6 juli 2022 heb ik u laten weten dat de betrokken
belanghebbenden zijn gevraagd hun mening te geven over de voorgenomen
openbaarmaking van de door u gevraagde informatie.
De meningen van de betrokken belanghebbenden heb ik in mijn
belangenafweging meegenomen. Zij hebben geen bezwaar tegen de
voorgenomen wijze van openbaarmaking.
Wettelijk kader
Ik behandel uw verzoek als een verzoek op grond van de Woo. De relevante
artikelen uit de Woo kunt u vinden in bijlage A bij deze brief.
Overwegingen
Als eerste wil ik u wijzen op het volgende.
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in artikel 1.1. van de Woo. Dit is
een belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. De Woo is
niet van toepassing op informatie die al openbaar is.
Relatieve uitzonderingsgronden
De eerbiediging van de persoonlijke levenssfeer (artikel 5.1, tweede lid, aanhef
en onder e, van de Woo)
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid.
Pagina 2 van 6Het gaat om persoonsgegevens die (indirect) te herleiden zijn tot een persoon
Directie Juridische Zaken
zoals namen, e-mailadressen, telefoonnummers en functienamen. Bij bepaalde
documenten is dit het geval. Ons kenmerk
Ik vind het in dit geval belangrijk dat de identiteit van betrokkenen niet bekend 2022-0000186054
wordt omdat dit zijn of haar privacy kan schenden. Dat vind ik niet wenselijk.
Daarom maak ik deze persoonsgegevens niet openbaar.
In diverse documenten staan ook persoonsgegevens van ambtenaren. Het gaat
om gegevens die herleidbaar zijn tot een persoon, zoals onder meer namen, e-
mailadressen, functienamen en telefoonnummers. In het kader van goed
werkgeverschap vind ik dat het belang van privacy zwaarder moet wegen dan het
belang van openbaarheid. Dit ter bescherming van de privacy van de betrokken
ambtenaren. Daarbij weegt mee dat het hier niet gaat om het opgeven van een
naam aan een individuele burger die met een ambtenaar in contact treedt, maar
om openbaarmaking op grond van de Woo.
Waar van toepassing heb ik deze informatie onleesbaar gemaakt onder
vermelding van: 5.1.2.e Woo.
Het belang van het goed functioneren van de Staat, andere publiekrechtelijke
lichamen of bestuursorganen (artikel 5.1, tweede lid, aanhef en onder i, van de
Woo)
Op grond van artikel 5.1, tweede lid, aanhef en onder i, van de Woo kan ik geen
informatie openbaar maken wanneer dit het goed functioneren van de Staat of
andere overheden schaadt en dit belang zwaarder weegt dan het belang van
openbaarheid.
In document 5 staat informatie die het goed functioneren van de Staat of andere
overheden in gevaar zou kunnen brengen. In dit document staat een
toegangscode voor een vergadering via het programma ‘Webex’. Het belang van
het voorkomen van oneigenlijk gebruik van deze toegangscode weeg ik zwaarder
dan het belang van openbaarmaking. Oneigenlijk gebruik van deze toegangscode
schaadt het goed functioneren van de Staat. Bovendien heeft de openbaarmaking
van de toegangscode voor Webex geen meerwaarde in het licht van een goede en
democratische bestuursvoering. Daarom vind ik dat het belang van het
voorkomen van oneigenlijk gebruik van de toegangscode voor Webex zwaarder
weegt dan het belang van openbaarheid. Ik maak deze informatie daarom niet
openbaar.
Waar van toepassing heb ik deze informatie onleesbaar gemaakt onder
vermelding van: 5.1.2.i Woo.
Persoonlijke beleidsopvattingen in een document voor intern beraad (artikel 5.2,
eerste lid, van de Woo)
Uitgangspunt van de Woo is dat overheidsinformatie openbaar is. Dit geldt in
principe ook voor documenten opgesteld voor intern beraad.
Intern beraad is het overleg tussen ambtenaren binnen een bestuursorgaan, of
binnen een kring van bestuursorganen die gezamenlijk verantwoordelijk zijn voor
een bestuurlijke aangelegenheid. Documenten die bestemd zijn voor intern
beraad kunnen persoonlijke beleidsopvattingen bevatten. Dat is hier ook het
geval.
Pagina 3 van 6Ten aanzien van de openbaarmaking van deze persoonlijke beleidsopvattingen
Directie Juridische Zaken
geldt het volgende. Op grond van artikel 5.2, eerste lid, van de Woo worden
persoonlijke beleidsopvattingen in documenten die bestemd zijn voor intern Ons kenmerk
beraad niet openbaar gemaakt. Persoonlijke beleidsopvattingen zijn ambtelijke 2022-0000186054
adviezen, meningen, visies, standpunten en overwegingen ten behoeve van
intern beraad. Persoonlijke beleidsopvattingen zijn niet: feiten, prognoses,
beleidsalternatieven, de gevolgen van een bepaald beleidsalternatief of andere
onderdelen met een overwegend objectief karakter.
Het is van belang dat ambtenaren intern vrij met elkaar van gedachten moeten
kunnen wisselen over beleidskeuzes. Een zekere mate van veiligheid is nodig om
te kunnen komen tot een effectieve besluitvorming.
Artikel 5.2, tweede lid, van de Woo
Op grond van artikel 5.2, tweede lid, van de Woo kan ik besluiten informatie te
geven over persoonlijke beleidsopvattingen als ik dat in het belang acht van een
goede en democratische bestuursvoering. Deze informatie wordt dan gegeven in
geanonimiseerde vorm, tenzij degenen die deze opvattingen hebben geuit of
hiermee hebben ingestemd vinden dat de informatie wel herleidbaar is tot hen.
Ik acht het in dit geval in het belang van een goede en democratische
bestuursvoering om de persoonlijke beleidsopvattingen in diverse documenten
toch openbaar te maken. Vanwege het publieke belang bij het horizontaal
toezicht van fiscaal dienstverleners is het belangrijk om zoveel mogelijk inzicht
over onderhandelingen rondom een koepelconvenant te geven.
Wijze van openbaarmaking en publicatie
De documenten die (gedeeltelijk) openbaar worden, worden samen met deze
brief digitaal aan u toegezonden.
Plaatsing op internet
Dit besluit en de documenten die voor iedereen (gedeeltelijk) openbaar worden,
worden op www.rijksoverheid.nl gepubliceerd.
Afschrift aan belanghebbenden
Een kopie van dit besluit verzend ik naar de derde-belanghebbenden.
Vragen
Als u vragen heeft over de afhandeling van uw verzoek, dan kunt u contact met
ons opnemen via de contactgegevens in de colofon. Voor meer informatie over de
Woo-procedure, kunt u kijken op https://www.rijksoverheid.nl/onderwerpen/wet-
open-overheid-woo.
De staatssecretaris van Financiën – Fiscaliteit en Belastingdienst
namens deze,
mr. J. Wieten
plv. Hoofddirecteur Fiscale en Juridische Zaken
Pagina 4 van 6Bezwaarclausule
Directie Juridische Zaken
Deze brief is een besluit in de zin van de Algemene wet bestuursrecht. Op grond
van die wet kunt u tegen dit besluit binnen zes weken na de dag waarop dit Ons kenmerk
besluit is bekendgemaakt een bezwaarschrift indienen. Het bezwaarschrift moet 2022-0000186054
worden gericht aan de Staatssecretaris van Financiën, ter attentie van de Directie
Juridische Zaken, Postbus 20201, 2500 EE Den Haag. Het bezwaarschrift dient te
worden ondertekend en dient ten minste het volgende te bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaar zich richt;
d. een opgave van de redenen waarom u zich met het besluit niet kunt
verenigen.
Pagina 5 van 6Bijlage A – Relevante artikelen uit de Woo
Directie Juridische Zaken
Artikel 1.1 Ons kenmerk
Eenieder heeft recht op toegang tot publieke informatie zonder daartoe een 2022-0000186054
belang te hoeven stellen, behoudens bij deze wet gestelde beperkingen.
Artikel 5.1
[…]
2. Het openbaar maken van informatie blijft eveneens achterwege voor zover het
belang daarvan niet opweegt tegen de volgende belangen:
[…]
e. de eerbiediging van de persoonlijke levenssfeer;
[…]
f. het belang van het goed functioneren van de Staat, andere
publiekrechtelijke lichamen of bestuursorganen;
Artikel 5.2
1. In geval van een verzoek om informatie uit documenten, opgesteld ten
behoeve van intern beraad, wordt geen informatie verstrekt over daarin
opgenomen persoonlijke beleidsopvattingen. Onder persoonlijke
beleidsopvattingen worden verstaan ambtelijke adviezen, visies, standpunten en
overwegingen ten behoeve van intern beraad, niet zijnde feiten, prognoses,
beleidsalternatieven, de gevolgen van een bepaald beleidsalternatief of andere
onderdelen met een overwegend objectief karakter.
2. Het bestuursorgaan kan over persoonlijke beleidsopvattingen met het oog op
een goede en democratische bestuursvoering informatie verstrekken in niet tot
personen herleidbare vorm. Indien degene die deze opvattingen heeft geuit of
zich erachter heeft gesteld, daarmee heeft ingestemd, kan de informatie in tot
personen herleidbare vorm worden verstrekt.
Pagina 6 van 6