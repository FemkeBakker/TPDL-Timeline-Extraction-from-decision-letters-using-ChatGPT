File id: 379 File title: wob-mandaatregister-besluit.pdf.
>Retouradres Postbus 20201 2500 EE Den Haag
Directie Juridische Zaken
Korte Voorhout 7
2511 CW Den Haag
Postbus 20201
2500 EE Den Haag
www.rijksoverheid.nl
Inlichtingen
wooverzoekendjz@minfin.nl
www.minfin.nl
Ons kenmerk
2022-0000133829
Uw brief (kenmerk)
Bijlagen
Datum 22 juni 2022 A – Relevante artikelen
Betreft Besluit op uw Wob-verzoek inzake het mandaatregister Woo B – Mandaat- en
DGBD, DGTSL en DGD
volmachtregister
Geachte,
In uw verzoek van 10 februari 2022, door mij ontvangen op diezelfde datum,
heeft u de Minister van Financiën gevraagd het in artikel 14 van het
Mandaatbesluit Directoraten-Generaal Belastingdienst, Toeslagen en Douane
bedoelde mandaat- en volmachtregister openbaar te maken.
U heeft uw verzoek om openbaarmaking van informatie gedaan op grond van de
Wet openbaarheid van bestuur (hierna: Wob). Vanaf 1 mei 2022 is de Wob
vervangen door de Wet open overheid (hierna: Woo). De Woo kent geen
overgangsrecht, dit betekent dat vanaf 1 mei de Woo geldt. Uw verzoek heb ik
daarom als een Woo-verzoek in behandeling genomen.
De ontvangst van uw verzoek heb ik u schriftelijk bevestigd bij brief van 21
februari 2022, met kenmerk 2022-51022. Met deze brief is de beslistermijn met
vier weken verdaagd tot 7 april 2022.
Op 12 april 2022 heeft u mij in gebreke gesteld. U heeft op 19 april 2022 contact
over uw verzoek gehad met twee medewerkers van mijn ministerie. Tijdens dit
gesprek is de behandeling van uw verzoek besproken.
Op 28 april 2022 heeft u een schriftelijke reactie gegeven naar aanleiding van het
gesprek. U heeft daarbij tevens aangegeven mij tot 18 mei 2022 te gunnen om
een besluit te nemen. Het is mij helaas niet gelukt om voor die datum een besluit
te nemen. Hiervoor bied ik u mijn verontschuldigingen aan.
Wettelijk kader
Ik behandel uw verzoek als een verzoek op grond van de Wet open overheid
(Woo). De relevante artikelen uit de Woo kunt u vinden in bijlage 1 bij deze brief.
Inventarisatie documenten
Ik heb alle mandaatregisters die van toepassing zijn op de directoraten-generaal
Belastingdienst, Toeslagen en Douane – hoewel de Woo daartoe niet verplicht -
samengevoegd in één document dat ik als bijlage bij dit besluit voeg en zal
openbaar maken op de website van de rijksoverheid.
Pagina 1 van 5Directie Juridische Zaken
Besluit
Ik besluit het mandaatregister openbaar te maken met uitzondering van de Ons kenmerk
daarin opgenomen persoonsgegevens. 2022-0000133829
Overwegingen
Als eerste wil ik u wijzen op het volgende. Iedereen heeft het recht om
overheidsinformatie op te kunnen vragen zonder daarbij een reden te hoeven
aangeven. Dit staat in het eerste artikel 1.1. van de Woo. Dit is een belangrijk
recht van de burger. Daarbij is het uitgangspunt dat overheidsinformatie
openbaar is, tenzij er uitzonderingsgronden zijn die dit beperken. De
uitzonderingsgronden staan in hoofdstuk 5 van de Woo. Ik moet hierbij het
algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. De Woo is
niet van toepassing op informatie die al openbaar is.
De eerbiediging van de persoonlijke levenssfeer (artikel 5.1, tweede lid, aanhef
en onder e, van de Woo)
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. Het gaat om
persoonsgegevens die te herleiden zijn tot een persoon zoals namen en
handtekeningen. Het document bevat voornoemde gegevens.
Ik vind het in dit geval belangrijk dat de identiteit van betrokkene niet voor
eenieder bekend wordt gemaakt omdat dit de ambtenaar onevenredig zwaar kan
raken in zijn of haar persoonlijke levenssfeer. Daarbij betrek ik ook het goed
werkgeverschap en dat het verzoek niet strekt om het opgeven van een naam
aan een individuele burger die met een ambtenaar in contact treedt, maar om
openbaarmaking op grond van de Woo. In het kader van goed werkgeverschap
vind ik dat het belang van de bescherming van de persoonlijke levenssfeer
zwaarder moet wegen dan het belang van openbaarheid. Ik maak deze gegevens
dan ook niet openbaar op grond van artikel 5.1, tweede lid, aanhef en onder e,
van de Woo.
Het belang van het goed functioneren van de Staat, andere publiekrechtelijke
lichamen of bestuursorganen (artikel 5.1, tweede lid, aanhef en onder i, van de
Woo)
Op grond van artikel 5.1, tweede lid, aanhef en onder i, van de Woo kan ik geen
informatie openbaar maken wanneer dit het goed functioneren van de Staat of
andere overheden schaadt en dit belang zwaarder weegt dan het belang van
openbaarheid. In bepaalde kolommen in het overzicht staat informatie die het
functioneren van de Staat of andere overheden in gevaar zou kunnen brengen.
Door openbaarmaking van deze informatie wordt de identiteit van de betrokken
ambtenaren bekend voor een ieder. Dit kan tot gevolg hebben dat deze
betrokkenen in de privésfeer benaderd, aangesproken en mogelijk bedreigd
kunnen worden. Als goed werkgever is het mijn taak de veiligheid van mijn
werknemers in de uitoefening van hun beroep te beschermen. Ik vind dat dit
belang zwaarder moet wegen dan het belang van openbaarheid, omdat mogelijke
gevaarzetting van mijn werknemers hun functioneren kan beïnvloeden. Ik maak
deze informatie daarom niet openbaar.
Pagina 2 van 5Wijze van openbaarmaking en publicatie
Directie Juridische Zaken
Dit besluit en het overzicht dat voor iedereen gedeeltelijk openbaar wordt,
worden op www.rijksoverheid.nl gepubliceerd. Ons kenmerk
2022-0000133829
Inzage mandaatregister
Ik besef dat belanghebbenden de mogelijkheid moeten hebben om na te gaan of
zij, in het kader van een aan te gaan contract, te maken hebben met een
medewerker die vertegenwoordigingsbevoegd is. Om die reden zal ik ervoor
zorgen dat belanghebbenden desgevraagd inzage kunnen krijgen in het
mandaatregister voor zo ver dat op hun concrete situatie van toepassing is.
Vragen
Als u vragen heeft over de afhandeling van uw verzoek, dan kunt u contact
opnemen met de behandelend jurist. Voor meer informatie over de Woo-
procedure, kunt u kijken op rijksoverheid.nl.
Hoogachtend,
De Minister van Financiën,
namens deze,
mr. M.S. Bogtstra
de Directeur Juridische Zaken
Tegen dit besluit kunt u binnen zes weken na de datum boven dit besluit een bezwaarschrift
indienen. Het bezwaarschrift moet door u als indiener zijn ondertekend en bevat ten minste uw
naam en adres, de datum, een omschrijving van het besluit waartegen u bezwaar maakt en de
reden(en) waarom u vindt dat het besluit niet klopt. Dit bezwaarschrift moet u richten aan: de
M inister van Financiën, t.a.v. Directie Juridische Zaken, Postbus 20201, 2500 EE Den Haag.
Pagina 3 van 5Bijlage A – Relevante artikelen uit de Woo
Directie Juridische Zaken
Artikel 5.1 Ons kenmerk
1. Het openbaar maken van informatie ingevolge deze wet blijft achterwege voor 2022-0000133829
zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf 3.1
onderscheidenlijk paragraaf 3.2 van de Uitvoeringswet Algemene
verordening gegevensbescherming, tenzij de betrokkene uitdrukkelijk
toestemming heeft gegeven voor de openbaarmaking van deze
persoonsgegevens of deze persoonsgegevens kennelijk door de
betrokkene openbaar zijn gemaakt;
e. nummers betreft die dienen ter identificatie van personen die bij wet
of algemene maatregel van bestuur zijn voorgeschreven als bedoeld in
artikel 46 van de Uitvoeringswet Algemene verordening
gegevensbescherming, tenzij de verstrekking kennelijk geen inbreuk op
de levenssfeer maakt.
2. Het openbaar maken van informatie blijft eveneens achterwege voor zover het
belang daarvan niet opweegt tegen de volgende belangen:
a. de betrekkingen van Nederland met andere landen en staten en met
internationale organisaties;
b. de economische of financiële belangen van de Staat, andere
publiekrechtelijke lichamen of bestuursorganen, in geval van milieu-
informatie slechts voor zover de informatie betrekking heeft op
handelingen met een vertrouwelijk karakter;
c. de opsporing en vervolging van strafbare feiten;
d. de inspectie, controle en toezicht door bestuursorganen;
e. de eerbiediging van de persoonlijke levenssfeer;
f. de bescherming van andere dan in het eerste lid, onderdeel c,
genoemde concurrentiegevoelige bedrijfs- en fabricagegegevens;
g. de bescherming van het milieu waarop deze informatie betrekking
heeft;
h. de beveiliging van personen en bedrijven en het voorkomen van
sabotage;
i. het goed functioneren van de Staat, andere publiekrechtelijke
lichamen of bestuursorganen.
3. Indien een verzoek tot openbaarmaking op een van de in het tweede lid
genoemde gronden wordt afgewezen, bevat het besluit hiervoor een
uitdrukkelijke motivering.
Pagina 4 van 54. Openbaarmaking kan tijdelijk achterwege blijven, indien het belang van de
Directie Juridische Zaken
geadresseerde van de informatie om als eerste kennis te nemen van de
Ons kenmerk
informatie dit kennelijk vereist. Het bestuursorgaan doet mededeling aan de
2022-0000133829
verzoeker van de termijn waarbinnen de openbaarmaking alsnog zal
geschieden.
5. In uitzonderlijke gevallen kan openbaarmaking van andere informatie dan
milieu-informatie voorts achterwege blijven indien openbaarmaking
onevenredige benadeling toebrengt aan een ander belang dan genoemd in het
eerste of tweede lid en het algemeen belang van openbaarheid niet tegen deze
benadeling opweegt. Het bestuursorgaan baseert een beslissing tot
achterwege laten van de openbaarmaking van enige informatie op deze grond
ten aanzien van dezelfde informatie niet tevens op een van de in het eerste of
tweede lid genoemde gronden.
6. Het openbaar maken van informatie blijft in afwijking van het eerste lid,
onderdeel c, in geval van milieu-informatie eveneens achterwege voor zover
daardoor het in het eerste lid, onderdeel c, genoemde belang ernstig geschaad
wordt en het algemeen belang van openbaarheid van informatie niet opweegt
tegen deze schade.
7. Het eerste en tweede lid zijn niet van toepassing op milieu-informatie die
betrekking heeft op emissies in het milieu.
Pagina 5 van 5