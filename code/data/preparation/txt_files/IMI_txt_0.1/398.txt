File id: 398 File title: Wob-Woo-besluit_over_Konikpaarden_in_de_Oostvaardersplassen.pdf.
Nederlandse Voedsel-en
Warenautoriteit
Ministerie van Landbouw,
Natuur en Voedselkwaliteit
> Retouradres Postbus 43006 3540 AA Utrecht
directie Strategie
divisie Juridische zaken
Aangetekend
team openbaarmaking en privacy
Catharijnesingel 59
3511 GG Utrecht
Postbus 43006
t.a.v. 3540 AA Utrecht
www.nvwa.nl
Onze referentie
Trcnvwa 20-0847
Datum: 16 juni 2022
Betreft: Woo-besluit 20-0847
-
Geachte mevrouw
In uw verzoek van 11 november 2020 heeft u bij de Nederlandse Voedsel-en
Warena u toriteit gevraagd informatie openbaar te maken die betrekking heeft op
de konikpaarden die in de maanden oktober en november 2020 in de vangkraal in
het geb ied genaamd d e Oostva ardersplassen zijn gehouden en alle documenten
die betrekking hebben op konikpaarden die uit de vangkraal in het gebied de
Oostvaarderplassen zijn vervoerd, al dan niet ten behoeve van onderzoek of ten
behoeve van slacht, waaronder tenminste doch niet uitsluitend alle
sectierapporten en andere onderzoeken, alle correspondentie over deze dieren en
de onderzoeken, alle verslagen van dierenartsen en andere deskundigen en alle
overige documenten.
De ontvangst van uw verzoek is bevestigd bij e-mail van 11 november 2020 met
kenmerk 20-0847. Bij brief van 7 december 2020 is de beslistermijn met vier
weken verdaagd. Helaas is het mij niet gelukt om binnen de termijn op uw
verzoek te beslissen, mijn excuses hiervoor.
Wettelijk kader
Ik behandel uw verzoek als een verzoek op de grond van de Wet open overheid
(hierna: Woo).
Inventarisatie documenten
Op basis van uw verzoek zijn in totaal 47 documenten aangetroffen waarvan een
aantal reeds openbaar gemaakt is. Deze documenten zijn opgenomen in een
inventarislijst, die als bijlage bij dit besluit is gevoegd. In dit besluit wordt
verwezen naar de corresponderende nummers uit de inventarislijst, zodat per
document duidelijk is wat is besloten.
De Woo is niet van toepassing op documenten die al openbaar zijn. Een aantal
documenten is reeds openbaar en staat op de inventarislijst als zodanig
aangemerkt. Deze informatie is reeds openbaar gemaakt met het Wob-besluit
20-0786 van 11 oktober 2021 met kenmerk TRCNVWA/2021/3309.
Pagina 1 van 4directie Strategie
divisie Juridische zaken
Onze referentie
Trcnvwa 20-0847
Voor het Wob-besluit 20-0786 en de reeds openbaar gemaakte documenten
verwijs ik u naar: https://www.rijksoverheid.nl/documenten/wob-
verzoeken/2021/10/11/besluit-op-wob-verzoek-over-dioxinen-vlees-natuurgebieden.
Voor de motivering verwijs ik kortheidshalve naar de inhoud van mijn hiervoor
genoemde besluit. De motivering, zoals deze in het genoemde besluit staat, geldt
nog steeds ten aanzien van het niet openbaar gemaakte deel van deze
documenten. Voor een uitgebreidere uiteenzetting van deze gronden verwijs ik u
naar onderdeel ‘Overwegingen’ van dat besluit.
Besluit
Ik besluit een deel van de door u gevraagde informatie openbaar te maken.
Overwegingen
Algemene overweging: openbaarheid t.a.v. een ieder
Als eerste wil ik u wijzen op het volgende.
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in het eerste artikel 1.1. van de
Woo. Dit is een belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. De Woo is
niet van toepassing op informatie die al openbaar is.
Algemene uitgangspunten bij toetsing aan de uitzonderingsgronden
De toetsing aan de uitzonderingsgronden verloopt als volgt. Eerst kijk ik of een
van de uitzonderingsgronden speelt. Dat doe ik meestal per alinea, soms per zin.
Vervolgens kijk ik wat voor soort uitzonderingsgrond het is. Als het een absolute
uitzonderingsgrond is, mag ik de informatie niet verstrekken. Als het een relatieve
uitzonderingsgrond is, moet ik een afweging maken tussen het algemene belang
van openbaarheid en het specifieke belang dat de uitzonderingsgrond beschermt.
Daarbij weegt het belang van openbaarheid zwaar. Als ik informatie weiger, moet
ik goed motiveren waarom ik dat doe. Dat geldt nog sterker als de informatie
ouder dan vijf jaar is.
Wanneer het gaat om informatie waar belangen van anderen bij betrokken zijn,
moet ik hen de mogelijkheid geven om een zienswijze in te dienen. Dit betekent
dat zij hun mening kunnen geven over of de informatie wel of niet openbaar
gemaakt kan worden. Het is uiteindelijk aan mij om te beslissen of ik de
informatie openbaar maak.
Pagina 2 van 4directie Strategie
divisie Juridische zaken
Onze referentie
Trcnvwa 20-0847
De eerbiediging van de persoonlijke levenssfeer
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid.
In de documenten staan persoonsgegevens van ambtenaren en die van een
burger die informatie heeft gevraagd over paarden uit de Oostvaardersplassen.
Het gaat om gegevens die herleidbaar zijn tot een persoon, zoals hun namen,
functie of telefoonnummer. Ik vind het in dit geval belangrijk dat de identiteit van
betrokkenen niet bekend wordt omdat dit zijn of haar privacy kan schenden. Dat
vind ik niet wenselijk. Daarom maak ik deze persoonsgegevens niet openbaar.
Voorts in het kader van goed werkgeverschap vind ik dat het belang van privacy
zwaarder moet wegen dan het belang van openbaarheid. Dit ter bescherming van
de privacy van de betrokken ambtenaren. Daarbij weegt mee dat het hier niet
gaat om het opgeven van een naam aan een individuele burger die met een
ambtenaar in contact treedt, maar om, openbaarmaking op grond van de Woo.
Plaatsing op internet
Dit besluit en de documenten die voor iedereen gedeeltelijk openbaar worden,
worden op www.rijksoverheid.nl gepubliceerd.
Hoogachtend,
De Minister van Landbouw, Natuur en Voedselkwaliteit,
namens deze:
Bezwaarmogelijkheid
Als u het niet eens bent met dit besluit, kunt u binnen zes weken - na verzending
van dit besluit -een bezwaarschrift indienen. Doe dit op tijd, anders kan uw
bezwaarschrift niet worden behandeld. Let wel: het indienen van een
bezwaarschrift schort de werking van het besluit niet op.
Bij voorkeur kunt u uw bezwaarschrift via de e-mail verzenden naar
nvwabezwaarenberoep@nvwa.nl. Uw bezwaarschrift kunt u eventueel ook per
Pagina 3 van 4directie Strategie
divisie Juridische zaken
Onze referentie
Trcnvwa 20-0847
post verzenden naar: Nederlandse Voedsel- en Warenautoriteit, divisie
Juridische Zaken, team Bezwaar en Beroep, Postbus 43006, 3540 AA Utrecht.
U dient uw bezwaarschrift ten minste te voorzien van:
 uw naam en adres;
 telefoonnummer;
 de datum;
 het kenmerk, zaaknummer van deze brief (deze gegevens vindt u in de
rechterkantlijn);
 de gronden van bezwaar;
 uw handtekening.
Zou u zo vriendelijk willen zijn om een kopie van dit besluit mee te sturen?
NB. ook indien u uw bezwaarschrift per e-mail verstuurt, dient deze te voldoen
aan bovenstaande eisen. Voldoet uw bezwaarschrift niet aan deze eisen, dan
wordt uw bezwaarschrift niet in behandeling genomen. Het verdient de voorkeur
om uw bezwaarschrift in Pdf-formaat als bijlage toe te voegen in het e-
mailbericht.
Heeft u vragen, kijk dan op www.nvwa.nl\bezwaarenberoep.
* Als u uw bezwaarschrift in een vreemde taal opstelt en een vertaling voor een
goede behandeling van het bezwaar nodig is, dient u zelf voor een vertaling van
het bezwaarschrift te zorgen / If you submit your objection in a foreign language
and a translation for proper handling of the objection is required, you should
provide yourself a translation of the objection.
Pagina 4 van 4