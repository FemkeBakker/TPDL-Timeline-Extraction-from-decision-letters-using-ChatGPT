File id: 70 File title: 4.2021.1020.001-wob-besluit-uitkomsten-representativiteitstoetsen.pdf.
Beschikking op Wob verzoek
Van de Minister van Sociale Zaken en Werkgelegenheid
Aanleiding
Middels een verzoek d.d. 1 december 2021, ontvangen op 2 december 2021, is verzocht om
openbaarmaking van:
“
- de uitkomsten (inclusief cijfermatige onderbouwing) van de representativiteitstoets die op
grond van art. 10 Wet Bpf dient te hebben plaatsgevonden bij wijziging van het
verplichtstellingsbesluit van PGB per 1 januari 2021 (ik verwijs naar het Besluit van 24
december 2020, Stcrt. 2020, nr. 67755 en de in dat besluit opgenomen referentie aan art.
10 Wet Bpf);
- de uitkomsten (inclusief cijfermatige onderbouwing) van de representativiteitstoets die op
grond van art. 2, dan wel art. 10, dan wel art. 12 Wet Bpf dient te hebben plaatsgevonden
bij de aanvraag van het verplichtstellingsbesluit in Bpf Reiswerk in 1996 en bij de
daaropvolgende wijzigingen, althans periodiek na verloop van vijf jaar (ik verwijs onder
meer naar het Besluit van 23 december 1996, nr. 9611555, Stcrt. 1996, nr. 250, het
Besluit van 22 april 1998, nr. 9810170, Stcrt. 1998, nr. 7, het Besluit van 31 januari 2008,
nr. 07134571, Stcrt. 2008, nr. 24 en het Besluit van 11 juni 2015, Stcrt. 2015, 15992). “
Wet openbaarheid van bestuur
Bij brief van 9 december 2021 is het verzoek aangemerkt als een verzoek in gevolge de Wet
openbaarheid van bestuur (hierna: Wob).
Inventarisatie documenten
Op basis van het verzoek zijn in totaal 6 documenten aangetroffen. Deze documenten zijn
opgenomen in een inventarislijst, die als bijlage 1 bij dit besluit is gevoegd. In dit besluit wordt
verwezen naar de corresponderende nummers uit de inventarislijst, zodat per document duidelijk
is wat is besloten.
Graag merk ik het volgende op. De kwantitatieve representativiteitstoets ten aanzien van
verplichtstellingen van bedrijfstakpensioenfondsen is ingevoerd in de Wet Bpf 2000. Deze wet is in
werking getreden op 1 januari 2001. Het destijds ingevoerde Toetsingskader is neergelegd in
Stcrt. 2001, 165 pagina 8. De vijfjaarstermijn van de periodieke representativiteitstoets is bij
inwerkingtreding van de Wet Bpf 2000 voor de eerste maal gesteld op 1 januari 2006. Iedere keer
dat een verplichtstelling na 1 januari 2001 werd opgelegd dan wel gewijzigd, en waarbij de
representativiteit was vastgesteld, begon de termijn van vijf jaar voor de periodieke toets opnieuw
te lopen.
Ten tijde van de aanvraag van het verplichtstellingsbesluit in Bpf Reiswerk in 1996 en de
daaropvolgende wijziging in 1998 vond aldus geen representativiteitstoets plaats in de zin van
artikel 2, dan wel artikel 10, dan wel artikel 12 Wet Bpf. Ter volledigheid merk ik op dat onder de
systematiek van vóór de inwerkingtreding van de Wet Bpf 2000 de Minister aan de SER een
oordeel vroeg over de representativiteit.
Overwegingen
Ik ben nagegaan of er sprake is van in de wet vastgelegde uitzonderingsgronden die het openbaar
maken van de genoemde documenten of delen daarvan in de weg zouden kunnen staan.
Persoonsgegevens
4.2021.1020.001 1Op grond van artikel 10, tweede lid, aanhef en onder e, van de Wob blijft verstrekking van
informatie achterwege voor zover het belang daarvan niet opweegt tegen het belang dat de
persoonlijke levenssfeer wordt geëerbiedigd.
In de documenten met volgnummers 2 en 3 staan persoonsgegevens. Ik ben van oordeel dat ten
aanzien van deze gegevens het belang dat de persoonlijke levenssfeer wordt geëerbiedigd,
zwaarder moet wegen dan het belang van openbaarheid. Daarom heb ik de persoonsgegevens
verwijderd uit deze documenten.
Besluit
Ik maak de documenten met volgnummers 1 tot en met 6, behoudens de hierin opgenomen
persoonsgegevens, openbaar.
Wijze van openbaarmaking
Dit besluit zal binnen vijf werkdagen na toezending geanonimiseerd worden gepubliceerd op
www.rijksoverheid.nl en is via de volgende link op te zoeken.
http://www.rijksoverheid.nl/documenten?trefwoord=&periode-van=&periode-tot=&onderdeel=Ministerie+van+Sociale+Zaken+en+Werkgelegenheid&type=Wob-verzoek
Een afschrift van deze beschikking zal worden gezonden aan de belanghebbende(n).
Datum: 14-03-2022
Hoogachtend,de
Minister van Sociale Zaken
en Werkgelegenheid,
namens deze,
Mevr. mr. J.H. Meijer
Directeur WBJA
Dit is een beschikking in de zin van artikel 1:3, tweede lid, van de Awb. Overeenkomstig de Awb
kan tegen deze beschikking schriftelijk bezwaar worden gemaakt door degene wiens belang
rechtstreeks bij deze beschikking betrokken is. Daartoe moet binnen zes weken na de dag van
verzending van deze beschikking een bezwaarschrift worden ingediend bij:
WBJA-Bezwaren-BO-T1@minszw.nl
Het bezwaarschrift dient te worden ondertekend en ten minste te bevatten de naam en het adres
van de indiener, de dagtekening, een omschrijving van deze beschikking alsmede reden(en)
waarom de beschikking niet juist wordt gevonden. Het bezwaarschrift dient in de Nederlandse taal
te zijn gesteld. Wordt het bezwaarschrift per e-mail ingediend, dan moet het bezwaarschrift in pdf-
4.2021.1020.001 2formaat als bijlage in de e-mail worden verzonden. Deze bijlage moet een ingescande “natte”
handtekening bevatten.
Hiermee wordt bedoeld dat het bezwaarschrift met de hand moet worden ondertekend, voordat
het wordt ingescand en opgeslagen in pdf-formaat (bij voorkeur met tekstherkenning).
Per post kan u uw bezwaar indienen bij:
De Minister van Sociale Zaken en Werkgelegenheid
t.a.v. de Directie Wetgeving, Bestuurlijke en Juridische Aangelegenheden,
Bureau Ondersteuning team 1
Postbus 90801
2509 LV ’s-Gravenhage
(fax 070 333 5116)
4.2021.1020.001 3Bijlage 1
Inventarislijst
Bij Wob-besluit 4.2021.1020.001
Nr. Document Beoordeling Weigeringsgrond
1 Formulier representativiteitsgegevens Reisbranche Openbaar
Besluit 24-12-2020.pdf
2 Deels 10.2.e
TVL stukken Rep wijziging vpl Reisbranche 2015.pdf openbaar
3 Deels 10.2.e
TVL stukken Rep ged intr vpl Reisbranche 2015.pdf openbaar
4 Periodieke representativiteitstoets Reisbranche Openbaar
2013.pdf
5 Formulier repgegevens Reisbranche 2020.pdf Openbaar
6 Rep opgaaf Reisbranche Besluit 31-01-2008.pdf Openbaar