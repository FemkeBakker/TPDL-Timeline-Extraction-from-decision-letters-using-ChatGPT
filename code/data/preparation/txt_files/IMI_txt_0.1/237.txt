File id: 237 File title: Besluit_Wob-verzoek_correspondentie_DJI-leverancier.pdf.
Dienst Justitiële Inrichtingen
Ministerie van Justitie en Veiligheid
> Retouradres Postbus 30132 2500 GC Den Haag
Directie Beleid &
Bout Advocaten Bestuursondersteuning
Juridische Zaken
t.a.v. dhr. mr. C.S.G. de Lange
DJI
Postbus 7015
Turfmarkt 147
9701 JA GRONINGEN
2511 DP Den Haag
Postbus 30132
2500 GC Den Haag
www.dji.n1
Contactpersoon
E.W.B. Wilting
T (+31) 088 0725 000
Datum 25 januari 2022 Ons kenmerk
Onderwerp Besluit Wob-verzoek correspondentie D3I-van Hoeckel 3671343
Bijlagen
2
Bij beantwoording de datum
en ons kenmerk vermelden.
Geachte heer De Lange,
Wilt u slechts één zaak in uw
brief behandelen.
Bij brief van 6 augustus 2021, heeft u een verzoek om openbaarmaking van
informatie ingediend, namens Groothandel Albatros, op grond van de Wet
openbaarheid van bestuur (hierna: Wob). Bij brief van 13 september 2021 heb ik
de ontvangst van uw verzoek bevestigd. Met dit besluit wordt op uw verzoek
beslist. Ik bied u mijn excuses aan dat de afhandeling niet binnen de wettelijke
termijn heeft plaatsgevonden.
Wob-verzoek
U verzoekt om documenten met betrekking tot de correspondentie tussen D31 en
Van Hoeckel BV vanaf 1 mei 2021 tot 6 augustus 2021. Daarbij heeft u
aangegeven dat u geen prijzen wenst, maar wel wil weten wat er
gecommuniceerd is.
Toetsingskader
Uw verzoek heb ik beoordeeld aan de hand van de Wob. Uitgangspunt van de
Wob is dat er in het belang van een goede en democratische bestuursvoering,
voor degene die om informatie verzoekt een recht op openbaarmaking van de
informatie bestaat. Informatieverstrekking blijft achterwege wanneer zich een of
meer van de in de artikelen 10 en 11 van de wet genoemde uitzonderingsgronden
of beperkingen voordoen.
Het recht op openbaarmaking op grond van de Wob dient het publieke belang van
een goede en democratische bestuursvoering, welk belang de Wob
vooronderstelt. Daarom kan ten aanzien van de openbaarheid geen onderscheid
worden gemaakt naar gelang de persoon of de oogmerken van de verzoeker. Bij
de te verrichten belangenafweging worden dan ook betrokken het algemene of
publieke belang bij openbaarmaking van de gevraagde informatie en de door de
weigeringsgronden te beschermen belangen, maar niet het specifieke belang van
de verzoeker. Wanneer deze belangenafweging leidt tot het oordeel dat de
gevraagde informatie geheel of gedeeltelijk verstrekt moet worden, betekent dit
dat niet alleen de verzoeker, maar iedereen die dat wenst van deze informatie
kennis kan nemen.
Pagina 1 van 3Wettelijk kader Directie Beleid &
Het verzoek valt onder de reikwijdte van de Wob. Bestuursondersteuning
Juridische Zaken
D31
Besluit:
Ik maak de door u gevraagde documenten gedeeltelijk openbaar.
Datum
25 januari 2022
Beoordeling van uw verzoek
Ons kenmerk
Op basis van uw verzoek zijn documenten aangetroffen die nog niet openbaar zijn 3671343
en die geheel of gedeeltelijk vallen onder de reikwijdte van uw Wob-verzoek.
Deze documenten zijn opgenomen in een inventarislijst. De inventarislijst is bij dit
besluit gevoegd als bijlage 1.
Op de inventarislijst is aangegeven tot welke categorie de documenten behoren
en op welk onderwerp zij betrekking hebben. De informatie in de documenten die
ik niet openbaar maak, is door mij onleesbaar gemaakt. De gronden op basis
waarvan ik de openbaarmaking van deze informatie weiger, licht ik hierna toe.
Betrekkingen van Nederland met andere staten en met internationale organisaties
Op grond van artikel 10, tweede lid, aanhef en onder e, van de Wob blijft
verstrekking van informatie achterwege voor zover het belang van
openbaarmaking niet opweegt tegen het belang dat is gediend met de
betrekkingen die ons land heeft met andere staten. In deze situatie gaat het om
correspondentie die betrekking heeft op het VN-Tribunaal in Scheveningen. Dit
betreft een bijzondere populatie. Gezien de betrokken internationale belangen
acht ik het niet raadzaam gegevens betreffende de levering van goederen aan
deze inrichting vrij te geven. Ik acht het belang van de betrekkingen met andere
staten en internationale instellingen in dit geval zwaarder. Het vrijgeven van de
informatie kan ertoe leiden dat de relatie en de samenwerking met de betreffende
internationale organisaties onder druk wordt gezet, hetgeen ik wens te
voorkomen. Indien deze weigeringsgrond van toepassing is, staat in de
inventarislijst 10,2,a.
De eerbiediging van de persoonlijke levenssfeer
Op grond van artikel 10, tweede lid, aanhef en onder e, van de Wob blijft
verstrekking van informatie achterwege voor zover het belang van
openbaarmaking niet opweegt tegen het belang dat is gediend met de
bescherming van de persoonlijke levenssfeer.
In diverse documenten staan (in)directe identificerende persoonsgegevens. Dit
betreft namen, telefoonnummers, dossierkenmerken en handtekeningen. Ik ben
van oordeel dat ten aanzien van deze gegevens het belang dat de persoonlijke
levenssfeer wordt geëerbiedigd, zwaarder moet wegen dan het belang van
openbaarheid. Daarom heb ik de persoonsgegevens uit deze documenten
verwijderd. Indien deze weigeringsgrond van toepassing is, staat in het document
10,2,e.
Voor zover het de namen van ambtenaren betreft, is hierbij het volgende van
belang. Weliswaar kan, waar het gaat om beroepshalve functioneren van
ambtenaren, slechts in beperkte mate een beroep worden gedaan op het belang
van eerbiediging van hun persoonlijke levenssfeer. Dit ligt anders indien het
de openbaarmaking van namen van de ambtenaren betreft. Namen zijn immers
persoonsgegevens en het belang van eerbiediging van de persoonlijke levenssfeer
kan zich tegen het openbaar maken daarvan verzetten. Daarbij is van belang dat
Pagina 2 van 3het hier niet gaat om het opgeven van een naam aan een individuele burger die Directie Beleid &
met een ambtenaar in contact treedt, maar om openbaarmaking van de naam in Bestuursondersteuning
Juridische Zaken
de zin van de Wob.
DJI
Bevoordeling/benadeling van derden
Datum
Op grond van artikel 10, tweede lid aanhef en onder g, Wob blijft het verstrekken 25 januari 2022
van informatie achterwege voor zover het belang daarvan niet opweegt tegen het
Ons kenmerk
voorkomen van onevenredige bevoordeling of benadeling van bij de 3671343
aangelegenheid betrokken betrokken natuurlijke personen of rechtspersonen dan
wel van derden.
Ik heb deze grond ingezet, waar het interne informatie betreft, bijvoorbeeld de
vermelding van links van niet openbare websites. Het vrijgeven van dit type
informatie kan kwaadwillende derden in de gelegenheid stellen pogingen te doen
om zich toegang tot interne netwerken te verschaffen. Het slagen van deze
pogingen kan leiden ongeoorloofde toegang tot deze systemen en daarmee tot
het verstoren van de werkprocessen van D3I of anderszins daar onrechtmatig
voordeel uit te halen. Dit levert onevenredige bevoordeling van derden op c.q.
onevenredige benadeling van de organisatie. Nu op zichzelf het informatieve
gehalte van een link zeer gering is weeg ik dit belang zwaarder dan het belang
van openbaarmaking. Ook heb ik deze grond gehanteerd om bijvoorbeeld prijzen
en artikelnummers niet openbaar te maken. Het vrijgeven van dit type informatie
kan derden bevoordelen bij toekomstige aanbestedingen en geeft inzicht in de
specifieke bedrijfsvoering. Concurrerende bedrijven kunnen daar hun voordeel
mee doen. Ik weeg het belang van Hoeckel BV om deze informatie niet vrij te
geven zwaarder.
Indien deze weigeringsgrond van toepassing is, staat in het document 10,2,g.
Wijze van openbaarmaking
De documenten, genoemd in de inventarisatielijst, treft u bij dit besluit in kopie
aan. Dit besluit en de daarbij openbaar gemaakte stukken worden op
www.rijksoverheid.nl geplaatst.
Hoogachtend,
De Minister voor Rechtsbescherming,
namens deze,
1'
M.C.J. Groothuizen
Plaatsvervangend Hoofddirecteur Dienst Justitiële Inrichtingen
Binnen zes weken kan een belanghebbende op grond van de Algemene wet bestuursrecht
tegen dit besluit bezwaar maken. Het bezwaarschrift moet zijn ondertekend en bevat
tenminste de naam en het adres van de indiener, de dagtekening, een omschrijving van het
besluit waartegen het is gericht en de gronden van het bezwaar. Het bezwaarschrift moet
worden gericht aan de Dienst Justitiële Inrichtingen, afdeling Juridische Zaken, Postbus
30132, 2500 GC DEN HAAG.
Pagina 3 van 3