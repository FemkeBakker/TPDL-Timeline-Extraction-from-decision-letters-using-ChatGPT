File id: 424 File title: Wob_Woo_besluit_over_uithuisplaatsingen__herplaatsingen_en_ondertoezichtstellingen.pdf.
> Retouradres Postbus 20201 2500 EE Den Haag
Directie Juridische Zaken
Korte Voorhout 7
2511 CW Den Haag
Postbus 20201
2500 EE Den Haag
www.rijksoverheid.nl
Inlichtingen
wooverzoekendjz@minfin.nl
www.minfin.nl
Ons kenmerk
2022-0000203061
Datum 8 september 2022 Uw brief (kenmerk)
24 januari 2022
Betreft Besluit op uw Woo-verzoek inzake het onder toezicht
stellen van ouder(s) en kind(eren), uithuisplaatsingen en
herplaatsingen van kinder(eren) en het niet meer onder
toezicht stellen van ouder(s) en kind(eren)
Geachte,
Met uw verzoek van 24 januari 2022, door mij ontvangen op dezelfde dag, heeft
u mij gevraagd informatie en documenten openbaar te maken afkomstig van
bewindspersonen van het ministerie van Financiën, het ministerie van Algemene
Zaken, het ministerie van Justitie en Veiligheid en het ministere van
Volksgezondheid, Welzijn en Sport over het onder toezicht stellen van ouder(s) en
kind(eren), uithuisplaatsing(en) en herplaatsing(en) van kind(eren) en het niet
meer onder toezicht stellen van ouder(s) en kind(eren). Het betreft de periode 1
januari 2015 tot en met 24 januari 2022.
U heeft uw verzoek om openbaarmaking van informatie gedaan op grond van de
Wet openbaarheid van bestuur (hierna: Wob). Vanaf 1 mei 2022 is de Wob
vervangen door de Wet open overheid (hierna: Woo). De Woo kent geen
overgangsrecht, dit betekent dat vanaf 1 mei de Woo geldt. U ontvangt dan ook
een besluit op grond van de Woo.
Helaas is het mij niet gelukt om op tijd te beslissen op uw verzoek. Daarvoor bied
ik u mijn excuses aan.
Besluit
Ik kan uw verzoek niet inwilligen, omdat de door u gevraagde informatie niet is
aangetroffen op het ministerie van Financiën. Hiertoe merk ik het volgende op.
De door u gevraagde informatie ziet op de periode 1 januari 2015 tot en met 24
januari 2022. Daaruit leid ik af dat uw verzoek om informatie ziet op de
nieuwsberichten over uithuisplaatsingen in relatie tot de toeslagenaffaire.1 Verder
leid ik uit uw verzoek af dat u verzoekt om documenten van de bewindspersonen
over het gebruikelijke proces ten aanzien van uithuisplaatsingen.
De Inspectie Gezondheidszorg en Jeugd en de Inspectie Justitie en Veiligheid
gaan – gelet op de Kamerbrief van 26 november 2021 – onderzoek doen naar de
vraag of gedupeerde ouders en hun gezinnen disproportioneel vaak te maken
hebben gekregen met de jeugdbeschermingsketen, en of bij hen disproportioneel
vaak een kinderbeschermingsmaatregel werd opgelegd.2
1 https://www.cbs.nl/nl-nl/maatwerk/2022/19/actualisatie-uithuisplaatsingen-toeslagenaffaire-2015-t-m-2021
2 https://www.rijksoverheid.nl/documenten/kamerstukken/2021/11/26/tk-aanpak-uithuisplaatsingen-kinderen-van-gedupeerde-ouders-kinderopvangtoeslag?msclkid=dd3ebc01aa8a11ec9333b6e63456f391
Pagina 1 van 3Dit onderzoek is nog niet afgerond en wordt zoals hierboven ook vermeld
Directie Juridische Zaken
uitgevoerd door andere instanties. Daarom beschik ik niet over de door u
gevraagde informatie.
Ons kenmerk
2022-0000203061
Deze brief wordt op www.rijksoverheid.nl gepubliceerd.
Vragen
Als u vragen heeft over de afhandeling van uw verzoek, dan kunt u contact
opnemen via wooverzoekendjz@minfin.nl. Voor meer informatie over de Woo-
procedure, kunt u kijken op https://www.rijksoverheid.nl/onderwerpen/wet-open-
overheid-woo.
DE MINISTER VAN FINANCIEN,
namens deze,
b/a
mr. M.S. Bogtstra
De directeur Juridische Zaken
Pagina 2 van 3Directie Juridische Zaken
Rechtsmiddelenclausule
Deze brief is een besluit in de zin van de Algemene wet bestuursrecht. Op grond Ons kenmerk
van die wet kunt u tegen dit besluit binnen zes weken na de dag waarop dit 2022-0000203061
besluit is bekendgemaakt een bezwaarschrift indienen. Het bezwaarschrift moet
worden gericht aan de minister van Financiën, ter attentie van de Directie
Juridische Zaken, Postbus 20201, 2500 EE Den Haag. Het bezwaarschrift dient te
worden ondertekend en dient ten minste het volgende te bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaar zich richt;
d. een opgave van de redenen waarom u zich met het besluit niet kunt verenigen.
Pagina 3 van 3