File id: 9 File title: 1e_deelbesluit_Wob-verzoek_over_veiligheid_Schiphol.pdf.
> Retouradres Postbus 20901 2500 EX Den Haag
Hoofddirectie Bestuurlijke &
Juridische Zaken
Afdeling Algemeen Bestuurlijk-
Juridische Zaken
Postbus 20901
2500 EX Den Haag
Contactpersoon
Ons kenmerk:
IENW/BSK-2022/15618
Datum 31 januari 2022 Bijlagen:
1 te openbaren documenten
Betreft Besluit n.a.v. uitspraak inzake Wob
2. inventarislijst
veiligheid Schiphol
Geachte heer ,
Hierbij zend ik u als gemachtigde van Omroepvereniging het besluit
waarmee ik uitvoering geef aan de einduitspraak van de Rechtbank Midden-
Nederland van 2 december 2021, zaaknummers UTR 18/4756, 19/2374 en
19/3460, door documenten (deels) openbaar te maken.
De rechtbank heeft mij in genoemde uitspraak opgedragen 54 documenten geheel
openbaar te maken op grond van de Wet openbaarheid van bestuur (hierna:
Wob).
Besluit
Ik besluit â€“ voor dit moment - 21 van de 54 documenten genoemd in de uitspraak
van 2 december 2021 van de Rechtbank Midden-Nederland (gedeeltelijk)
openbaar te maken. Het gaat daarbij om de documenten zoals genoemd in de
bijgevoegde inventarislijst. Voor de motivering voor deze gedeeltelijke
openbaarmaking verwijs ik u naar het hierna gestelde.
Motivering besluit gedeeltelijke openbaarmaking.
De rechtbank heeft mij in bovengenoemde uitspraak de opdracht gegeven de in
die uitspraak genoemde 54 documenten (vrijwel) geheel openbaar te maken. De
rechtbank heeft dit oordeel met name gemotiveerd door erop te wijzen dat ik niet
tijdig heb voldaan aan de eerdere, bij tussenuitspraak van 30 september 2021,
door de rechtbank gegeven opdracht om ten aanzien van deze documenten in een
nieuwe aanvullende beslissing op bezwaar een verbeterde motivering te geven
van mijn beslissing deze documenten (gedeeltelijk) niet openbaar te maken.
Omdat ik niet tijdig heb beslist, oordeelt de rechtbank dat deze documenten
openbaar moeten worden gemaakt. Dit oordeel is gebaseerd op de Wob. Ik kan uit
de einduitspraak niet afleiden dat de rechtbank ook heeft getoetst aan andere
toepasselijke regelgeving. Dat is wel relevant, hetgeen ik hierna toelicht.
Pagina 1 van 3Openbaarmaking Hoofddirectie Bestuurlijke
De documenten die op mijn ministerie betrekking hebben, maak ik & Juridische Zaken
Afdeling Algemeen
vanzelfsprekend zo veel mogelijk openbaar ter uitvoering van de uitspraak van de
Bestuurlijk-Juridische Zaken
rechtbank.
Ons kenmerk:
Bijzondere regelgeving IENW/BSK-2022/15618
Ten aanzien van 14 van de 54 documenten in hun geheel, en twee van de 54
documenten gedeeltelijk, geldt echter dat daarop een geheimhoudingsplicht uit
bijzondere regelgeving van toepassing is, te weten artikel 59, vijfde lid, van de
Rijkswet Onderzoeksraad voor veiligheid (Rijkswet OVV). Ik ben van mening dat
ondanks het niet tijdig beslissen door mij, hoezeer dat ook onwenselijk is, ik niet
voorbij kan gaan aan deze bijzondere regelgeving op grond waarvan
openbaarmaking niet is toegestaan. Dit standpunt zal ik aan de hoger
beroepsrechter voorleggen voordat ik tot eventuele openbaarmaking van deze
(delen van de) documenten overga.
Belangen van derden
Ten aanzien van 19 documenten geldt dat ik deze (nog) niet openbaar kan maken
omdat daarbij belangen van derden zijn betrokken en ik in afwachting ben van
hun zienswijze ten aanzien van openbaarmaking. Ik ben van mening dat het door
mij niet tijdig beslissen niet ten koste mag gaan van mogelijk gerechtvaardigde
belangen van derden die zich tegen openbaarmaking verzetten. Afhankelijk van de
van deze derden nog te ontvangen zienswijze zal ik deze documenten zo spoedig
mogelijk openbaar maken met deelbesluit 2, dan wel ook het standpunt hierover
aan de hoger beroepsrechter voorleggen. Uit de inventarislijst blijkt welke
documenten dit betreft.
Persoonsgegevens en documenten buiten reikwijdte van het verzoek
Tenslotte geldt dat ik persoonsgegevens niet openbaar maak. De rechtbank heeft
onder rechtsoverweging 7 in de tussenuitspraak van 7 oktober 2021 in deze
procedure reeds aangegeven dat deze weigeringsgrond niet in geschil is.
Conclusie
Met dit besluit worden 21 documenten grotendeels openbaar gemaakt. Ten
aanzien van twee van deze 21 documenten weiger ik delen openbaar te maken op
grond van de Rijkswet OVV. 14 andere documenten weiger ik integraal openbaar
te maken, eveneens op grond van de Rijkswet OVV. Ik moet ten aanzien van 19
documenten nog nader beslissen, afhankelijk van de te ontvangen zienswijze van
derden.
Het besluit, de inventarislijst en de documenten zullen u digitaal worden
toegezonden. Het besluit en de inventarislijst ontvangt u eveneens per post.
Pagina 2 van 3