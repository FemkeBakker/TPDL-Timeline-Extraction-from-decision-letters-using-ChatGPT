File id: 346 File title: wob-besluit-mandaatregisters-bzk.pdf.
Ministerie van Binnenlandse Zaken en
Koninkrijksrelaties
> Retouradres Postbus 20011 2500 EA Den Haag
Turfmarkt 147
Den Haag
Postbus 20011
2500 EA Den Haag
www. rijksoverh eid nl
Kenmerk
2022-0000006613
Uw kenmerk
Bijlage(n)
2
2 5 JAN 2022
Datum
Betreft Beslissing op uw Wob-verzoek
Bij brief van 1 november 2021 heeft u bij mijn ministerie een verzoek ingediend
als bedoeld in artikel 3, eerste lid, van de Wet openbaarheid van bestuur (hierna:
Wob). Uw verzoek ziet op het openbaar maken van het complete centraal
mandaatregister van BZK alsook van de specifieke (onder)mandaatregisters voor
dienstonderdelen van BZK, agentschappen en andere instituties ten aanzien
waarvan BZK Wob-verantwoordelijkheid draagt.
Procesverloop
Bij brief van 4 november 2021 heb ik de ontvangst van uw verzoek aan u
bevestigd.
Bij brief van 23 november 2021 is de termijn om op uw verzoek te beslissen met
vier weken verlengd.
Op 16 december heeft er telefonisch contact plaatsgevonden waarbij is
afgesproken dat u uiterlijk op 19 januari 2022 mijn beslissing op uw Wob-verzoek
ontvangt.
Wettelijk kader
Uw verzoek valt onder de reikwijdte van de Wob. Voor de relevante Wob-artikelen
verwijs ik u naar de bijlage 1.
Inventarisatie documenten
BZK kent vooralsnog geen centraal mandaatregister als bedoeld in artikel 9.2 van
het Mandaatbesluit BZK. Uw verzoek komt erop neer dat voor u een nieuw
document zou moeten worden vervaardigd met de door u gewenste informatie.
De Wob kent echter geen verplichting om informatie te vervaardigen die niet in
bestaande documenten zijn neergelegd, ongeacht de mate van inspanning (zie
ABRvS 5 juni 2013, nr. 201204362/1/A3).
Pagina 1 van 8BZK kent wel decentrale (onder)mandaatregisters. Op basis van uw verzoek zijn Datum
in totaal 9 documenten aangetroffen. Deze documenten zijn opgenomen in een
inventarislijst, die als bijlage 2 bij dit besluit is gevoegd. In dit besluit wordt Kenmerk
verwezen naar de corresponderende nummers uit de inventarislijst, zodat per 2022-0000006613
document duidelijk is wat is besloten.
Beslissing
Over een centraal mandaatregister beschikt BZK vooralsnog niet, waardoor ik aan
dit onderdeel van uw verzoek niet tegemoet kan komen. Aan uw verzoek ten
aanzien van het openbaar maken van de decentrale (onder)mandaatregisters,
heb ik besloten deels tegemoet te zullen komen en de documenten met nummers
3 tot en met 9 openbaar te maken. Het mandaatregister van de AIVD zal niet
openbaar worden gemaakt. Voor de motivering verwijs ik naar onderstaande
overwegingen.
Overwegingen
In uw verzoek beroept u zich op artikel 9.2 eerste, derde en vierde lid van het
Mandaatbesluit BZK 2020. U stelt zich op het standpunt dat het centraal
mandaatregister van BZK onvoldoende openbaar is alsook de (deel)registers
waarin (onder)mandaten bij specifieke dienstonderdelen worden,vastgelegd.
Centraal mandaatregister
Naar aanleiding van uw Wob verzoek constateer ik dat het mandaatregister van
BZK onvoldoende centraal en openbaar raadpleegbaar is, hetgeen niet in lijn is
met artikel 9.2 Mandaatbesluit BZK 2020. Een dergelijk centraal mandaatregister
is op dit moment ook niet voorhanden en kan dus ook niet openbaar gemaakt
worden. Graag doe ik u hierbij de toezegging - hetgeen formeel gezien echter
niet thuishoort in een beslissing op een Wob-verzoek - dat het centraal
mandaatregister van BZK uiterlijk in 2022 digitaal te raadplegen is.
Reeds openbare registers
De (financiële) bevoegdheden van de secretaris-generaal, directeuren-generaal en
directeuren van het Kerndepartement BZK alsmede de bevoegdheden van de
algemeen directeuren en directeuren van de agentschappen zijn opgenomen in
het Handelsregister van de Kamer van Koophandel en daarmee reeds openbaar
en voor eenieder raadpleegbaar. De Wob is niet van toepassing op reeds
openbare documenten. De betreffende informatie kunt u terugvinden bij het
Handelsregister en de Kamer van Koophandel.
Mandaatregisters waarin de nadere ondermandaten zijn uitgesplitst kent BZK
voornamelijk intern en afzonderlijk per (dienst)onderdeel en agentschap, doch
vooralsnog niet vastgelegd in een centraal mandaatregister. De decentrale
(onder)mandaatregisters die openbaar zijn te raadplegen betreffen het
mandaatregister van het Rijksvastgoedbedrijf (RVB), (document nr. 1) en het
mandaatregister van de Dienst Nationaal CoOrdinator Groningen (NCG),
(document nr. 2). De Wob is niet van toepassing op reeds openbare documenten.
Voor deze informatie verwijs ik u naar de website van de RVB en de NCG.
Overige decentrale (onder)mandaatregisters
Voor wat betreft de bestaande decentrale mandaatregisters die niet reeds
openbaar zijn, besluit ik dat deze registers met dit Wob-besluit openbaar worden
Pagina 2 van 8gemaakt. Het gaat hierbij om de mandaatregisters van het Kerndepartement BZK
Datum
waaronder ook de Raad voor Openbaar Bestuur (ROB) en Doc-Direkt vallen
(document nr. 3), Logius (document nr. 4), Rijksdienst voor Identiteitsgegevens Kenmerk
(RvIG) (document nr. 5) en de Shared Service Organisaties SSC-ICT (document 2022-0000006613
nr. 6), Uitvoeringsorganisatie Bedrijfsvoering Rijk (UBR) (document nr. 7) en
FMHaaglanden (FMH) (document nr. 8). Binnen P-Direkt is geen mandatering
afgesproken. Dit houdt in dat alleen de directeur van P-Direkt
mandaatbevoegdheid heeft. Dit is als zodanig in het Handelsregister van de
Kamer van Koophandel opgenomen. Ten overvloede merk ik op dat ingevolge
artikel 6.10, eerste lid, van het Mandaatbesluit BZK 2020 de plaatsvervangend
directeur van P-Direkt de taken van de directeur uitoefent in het geval van
tijdelijke afwezigheid of verhindering.
Het mandaatregister van de AIVD (document nr. 9) is conform artikel 11 van het
Mandaatbesluit AIVD 20211 niet openbaar. Aanvullend op artikel 11 van het
Mandaatbesluit AIVD 2021 merk ik op dat op grond van artikel 10, eerste lid,
aanhef en onder b, van de Wob het verstrekken van informatie achterwege blijft
voor zover dit de veiligheid van de Staat zou kunnen schaden. Bij de toepassing
van de Wob wordt de veiligheid van personen ook gerekend tot de veiligheid van
de Staat. Naar mijn oordeel kan openbaarmaking van het mandaatregister van de
AIVD de veiligheid van de Staat in gevaar brengen, nu hiermee inzicht wordt
verschaft in de organisatie en werking van de AIVD. Openbaarmaking van deze
informatie zou de veiligheid van de Staat schaden. Ik zal deze informatie dan ook
niet openbaar maken.
Wijze van openbaarmaking
De documenten 3 tot en met 8, genoemd op de inventarislijst, treft u bij dit
besluit in kopie aan.
De documenten met nummers 1 en 2 zijn reeds openbaar en voor eenieder
beschikbaar.
Dit Wob-besluit wordt enkele werkdagen na toezending gepubliceerd op de
website www.rijksoverheid.nl.
Ik vertrouw erop u hiermee voldoende te hebben geïnformeerd.
Hoogachtend,
De minister van Binnenlandse Zaken en Koninkrijksrelaties,
namens deze,
Secretaris-generaal
1 Via https://wetten.overheid.nl kunt u het Mandaatbesluit AIVD 2021 raadplegen
Pagina 3 van 8Bezwaarclausule
Datum
Tegen dit besluit kunt u binnen zes weken na de dag waarop dit is bekend
gemaakt een bezwaarschrift indienen. Het bezwaarschrift moet door de indiener zijn Kenmerk
2022-0000006613
ondertekend en bevat ten minste zijn naam en adres, de dagtekening, een omschrijving van
het besluit waartegen het bezwaar is gericht en de gronden waarop het bezwaar rust. Zo
mogelijk dient een kopie van het besluit waartegen het bezwaar is gericht te worden
bijgevoegd. Het bezwaarschrift moet worden gericht aan: de Minister van Binnenlandse
Zaken en Koninkrijksrelaties, t.a.v. de Directie Constitutionele Zaken en Wetgeving, Postbus
20011, 2500 EA Den Haag.
Pagina 4 van 8Bijlage 1 — Relevante artikelen Wob
Datum
Artikel 1
Kenmerk
In deze wet en de daarop berustende bepalingen wordt verstaan onder: 2022-0000006613
a. document: een bij een bestuursorgaan berustend schriftelijk stuk of ander
materiaal dat gegevens bevat;
b. bestuurlijke aangelegenheid: een aangelegenheid die betrekking heeft op
beleid van een bestuursorgaan, daaronder begrepen de voorbereiding en
de uitvoering ervan;
c. intern beraad: het beraad over een bestuurlijke aangelegenheid binnen
een bestuursorgaan, dan wel binnen een kring van bestuursorganen in het
kader van de gezamenlijke verantwoordelijkheid voor een bestuurlijke
aangelegenheid;
d. niet-ambtelijke adviescommissie: een van overheidswege ingestelde
instantie, met als taak het adviseren van een of meer bestuursorganen en
waarvan geen ambtenaren lid zijn, die het bestuursorgaan waaronder zij
ressorteren adviseren over de onderwerpen die aan de instantie zijn
voorgelegd. Ambtenaren, die secretaris of adviserend lid zijn van een
adviesinstantie, worden voor de toepassing van deze bepaling niet als
leden daarvan beschouwd;
e. ambtelijke of gemengd samengestelde adviescommissie: een instantie,
met als taak het adviseren van één of meer bestuursorganen, die geheel
of gedeeltelijk is samengesteld uit ambtenaren, tot wier functie behoort
het adviseren van het bestuursorgaan waaronder zij ressorteren over de
onderwerpen die aan de instantie zijn voorgelegd;
f. persoonlijke beleidsopvatting: een opvatting, voorstel, aanbeveling of
conclusie van een of meer personen over een bestuurlijke aangelegenheid
en de daartoe door hen aangevoerde argumenten;
g. milieu-informatie: hetgeen daaronder wordt verstaan in artikel 19.1a van
de Wet milieubeheer.
Artikel 3
1. Een ieder kan een verzoek om informatie neergelegd in documenten over een
bestuurlijke aangelegenheid richten tot een bestuursorgaan of een onder
verantwoordelijkheid van een bestuursorgaan werkzame instelling, dienst of
bedrijf.
2. De verzoeker vermeldt bij zijn verzoek de bestuurlijke aangelegenheid of het
daarop betrekking hebbend document, waarover hij informatie wenst te
ontvangen.
3. De verzoeker behoeft bij zijn verzoek geen belang te stellen.
4. Indien een verzoek te algemeen geformuleerd is, verzoekt het bestuursorgaan
de verzoeker zo spoedig mogelijk om zijn verzoek te preciseren en is het hem
daarbij behulpzaam.
5. Een verzoek om informatie wordt ingewilligd met inachtneming van het
bepaalde in de artikelen 10 en 11.
Artikel 6
1. Het bestuursorgaan beslist op het verzoek om informatie zo spoedig mogelijk,
doch uiterlijk binnen vier weken gerekend vanaf de dag na die waarop het
verzoek is ontvangen.
2. Het bestuursorgaan kan de beslissing voor ten hoogste vier weken verdagen.
Van de verdaging wordt voor de afloop van de eerste termijn schriftelijk
gemotiveerd mededeling gedaan aan de verzoeker.
Pagina 5 van 83. Onverminderd artikel 4:15 van de Algemene wet bestuursrecht wordt de Datum
termijn voor het geven van een beschikking opgeschort gerekend vanaf de dag na
die waarop het bestuursorgaan de verzoeker meedeelt dat toepassing is gegeven Kenmerk
aan artikel 4:8 van de Algemene wet bestuursrecht, tot de dag waarop door de 2022-0000006613
belanghebbende of belanghebbenden een zienswijze naar voren is gebracht of de
daarvoor gestelde termijn ongebruikt is verstreken.
4. Indien de opschorting, bedoeld in het derde lid, eindigt, doet het
bestuursorgaan daarvan zo spoedig mogelijk mededeling aan de verzoeker, onder
vermelding van de termijn binnen welke de beschikking alsnog moet worden
gegeven.
5. Indien het bestuursorgaan heeft besloten informatie te verstrekken, wordt de
informatie verstrekt tegelijk met de bekendmaking van het besluit, tenzij naar
verwachting een belanghebbende bezwaar daar tegen heeft, in welk geval de
informatie niet eerder wordt verstrekt dan twee weken nadat de beslissing is
bekendgemaakt.
6. Voor zover het verzoek betrekking heeft op het verstrekken van milieu-
informatie:
a. bedraagt de uiterste beslistermijn in afwijking van het eerste lid twee
weken indien het bestuursorgaan voornemens is de milieu-informatie te
verstrekken terwijl naar verwachting een belanghebbende daar bezwaar
tegen heeft;
b. kan de beslissing slechts worden verdaagd op grond van het tweede lid,
indien de omvang of de gecompliceerdheid van de milieu-informatie een
verlenging rechtvaardigt;
c. zijn het derde en vierde lid niet van toepassing.
Artikel 10
1. Het verstrekken van informatie ingevolge deze wet blijft achterwege voor zover
dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft, die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in de artikelen 9, 10 ery 87 van de
Algemene verordening gegevensbescherming, tenzij de verstrekking
kennelijk geen inbreuk op de persoonlijke levenssfeer maakt.
2. Het verstrekken van informatie ingevolge deze wet blijft eveneens achterwege
voor zover het belang daarvan niet opweegt tegen de volgende belangen:
a. de betrekkingen van Nederland met andere staten en met internationale
organisaties;
b. de economische of financiële belangen van de Staat, de andere
publiekrechtelijke lichamen of de in artikel la, onder c en d, bedoelde
bestuursorganen;
c. de opsporing en vervolging van strafbare feiten;
d. inspectie, controle en toezicht door bestuursorganen;
e. de eerbiediging van de persoonlijke levenssfeer;
f. het belang, dat de geadresseerde erbij heeft als eerste kennis te kunnen
nemen van de informatie;
g. het voorkomen van onevenredige bevoordeling of benadeling van bij de
aangelegenheid betrokken natuurlijke personen of rechtspersonen dan
wel van derden.
Pagina 6 van 83. Het tweede lid, aanhef en onder e, is niet van toepassing voorzover de Datum
betrokken persoon heeft ingestemd met openbaarmaking.
4. Het eerste lid, aanhef en onder c en d, het tweede lid, aanhef en onder e, en Kenmerk
het zevende lid, aanhef en onder a, zijn niet van toepassing voorzover het milieu- 2022-0000006613
informatie betreft die betrekking heeft op emissies in het milieu. Voorts blijft in
afwijking van het eerste lid, aanhef en onder c, het verstrekken van milieu-
informatie uitsluitend achterwege voorzover het belang van openbaarmaking niet
opweegt tegen het daar genoemde belang.
5. Het tweede lid, aanhef en onder b, is van toepassing op het verstrekken van
milieu-informatie voor zover deze handelingen betreft met een vertrouwelijk
karakter.
6. Het tweede lid, aanhef en onder g, is niet van toepassing op het verstrekken
van milieu-informatie.
7. Het verstrekken van milieu-informatie ingevolge deze wet blijft eveneens
achterwege voorzover het belang daarvan niet opweegt tegen de volgende
belangen:
a. de bescherming van het milieu waarop deze informatie betrekking heeft;
b. de beveiliging van bedrijven en het voorkomen van sabotage.
8. Voorzover het vierde lid, eerste volzin, niet van toepassing is, wordt bij het
toepassen van het eerste, tweede en zevende lid op milieu-informatie in
aanmerking genomen of deze informatie betrekking heeft op emissies in het
milieu.
Pagina 7 van 8Bijlage 2 — Inventarislijst Datum
Kenmerk
Nr. Document Beoordeling 202 2- WI:9E106613
1. Mandaatregister Reeds openbaar, zie:
RVB https://www.rijksvastgoedbedrijf.nl/over-ons/organisatie
2. Mandaatregister Reeds openbaar, zie:
NCG https://www.nationaalcoordinatorgroningen.nl/documenten/
besluiten/2021/11/01/mandaatregister-ncg-per-1-
november-2021
3. Mandaatregister Volledig openbaar
Kerndepartement
BZK (incl. ROB
en Doc-Direkt)
4. Mandaatregister Volledig openbaar
Logius
5. Mandaatregister Volledig openbaar
RvIG
6. Mandaatregister Volledig openbaar
SSC-ICT
7. Mandaatregister Volledig openbaar
UBR
8. Mandaatregister Volledig openbaar
FMH
9. Mandaatregister Niet openbaar 10.1.b
AIVD
Pagina 8 van 8