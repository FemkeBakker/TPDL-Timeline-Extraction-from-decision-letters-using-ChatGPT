File id: 460 File title: Woo-besluit_landbouwtellinggegevens_Dinteloord.pdf.
> Retouradres Postbus 40219 8004 DE Zwolle
Rijksdienst voor
Ondernemend Nederland
Vergunningen en handhaving
.
Mandemaat 3, Assen
Postbus 40219
8004 DE Zwolle
www.rvo.nl
Contactpersoon
.
Woo-medewerker
T 0880 42 4242
woo-unit@rvo.nl
Onze referentie
Datum 12 oktober 2022
WOB/2022/074
Betreft Beslissing op gegevensverzoek WOB/2022/074
Uw referentie
n.v.t.
Bijlagen
2
Geachte . Relatienummer
n.v.t.
Op 14 april 2022 heb ik uw gegevensverzoek ontvangen waarin u vraagt om
openbaarmaking van informatie. In deze brief leest u mijn reactie op uw verzoek.
Uw verzoek
U vraagt om openbaarmaking van informatie over landbouwtellinggegevens van
het jaar 1995 voor percelen kadastraal bekend als gemeente Dinteloord, sectie B,
nummers 87 t/m 90 en 107 t/m 112 van V.O.F. landbouwbedrijf J.W.J.M.
Brooijmans.
Procedure
De ontvangst van uw verzoek is schriftelijk bevestigd bij brief van 19 april 2022
met kenmerk WOB/2022/074. In deze brief is tevens de beslistermijn met vier
weken verdaagd tot 26 mei 2022. Helaas is het niet gelukt binnen de wettelijke
termijn op uw verzoek te beslissen. Daarvoor bied ik u mijn excuses aan.
Besluit
Ik heb besloten uw verzoek af te wijzen aangezien er geen gegevens bij het
ministerie bekend zijn met de door u gevraagde informatie.
Aangetroffen documenten
Naar aanleiding van uw verzoek heb ik informatie laten zoeken in databestanden
en digitale systemen die op uw verzoek betrekking hebben. Ik heb u op 21 april
2022 per e-mail laten weten dat de afdeling die mij de gegevens moest leveren
geen gegevens kon vinden:
“Op basis van het adres vinden we geen relatie en ook de kadastrale percelen zijn
onder deze nummers niet bekend waardoor ik geen eigenaar kan vinden. In
Google Maps vind ik op het adres geen locatie. We komen ergens uit aan de
Noordzeedijk, maar daar staat verder geen schuur of huis. Dus of het moet een
ander adres zijn en/of de nummers van de percelen is veranderd waardoor we
deze nu niet kunnen vinden.”
Pagina 1 van 5Vervolgens heeft u in uw reactie van 29 april 2022 uw verzoek nader toegelicht en Rijksdienst voor
Ondernemend Nederland
gespecificeerd:
Vergunningen en handhaving
“Sinds 1995 is de situatie ter plaatse aanzienlijk gewijzigd, waarbij ook de
Datum
percelen meermaals zijn hernummerd en herkaveld. De aangegeven percelen en
12 oktober 2022
dergelijke volgen uit de oude akte. In de huidige situatie betreft dit perceel
Onze referentie
Dinteloord, sectie B, nummer 680.” WOB/2022/074
Dit heb ik opnieuw teruggekoppeld naar de betreffende afdeling. Op 10 mei 2022
kreeg ik daarop wederom de reactie dat er geen relevante gegevens zijn
gevonden.
Derhalve kan ik niet anders dan concluderen dat de door u gevraagde informatie
niet is aangetroffen.
Wettelijk kader
Aangezien per 1 mei 2022 de Wet open overheid (Woo) in werking is getreden zal
het door u ingediende verzoek op basis van Wet openbaar bestuur (Wob)
behandeld worden volgens de Woo. Net als in de Wob staan in de Woo regels over
het openbaar maken van overheidsinformatie. Voor de relevante artikelen uit de
Woo verwijs ik u naar bijlage 1.
Wijze van openbaarmaking
Een geanonimiseerde kopie van het verzoek en dit besluit wordt gepubliceerd op
www.rijksoverheid.nl. Dit is omdat de informatie voor iedereen openbaar is, en
niet alleen voor u.
Als u bezwaar wilt maken
Als u het niet eens bent met deze beslissing, kunt u binnen zes weken na
verzending van deze brief digitaal of schriftelijk een bezwaarschrift indienen.
Ga naar www.rvo.nl/bezwaar om uw bezwaar digitaal te versturen. Kies voor
eBezwaar.
Wilt u liever schriftelijk bezwaar maken? Stuur uw bezwaarschrift dan naar
Rijksdienst voor Ondernemend Nederland, afdeling Juridische Zaken, Postbus
40219, 8004 DE Zwolle. Noem hierin de referentie en de datum van de brief
waartegen u bezwaar maakt.
Meer informatie
Heeft u vragen, kijk dan op www.rvo.nl. Of neem telefonisch contact met ons op:
088 042 42 42 (lokaal tarief). Uw aanvraag is bij ons bekend onder
referentienummer WOB/2022/074. Gebruik dit nummer als u contact met ons
heeft. U kunt vragen naar de afdeling Vergunningen en Handhaving.
Pagina 2 van 5Met vriendelijke groet, Rijksdienst voor
Ondernemend Nederland
Vergunningen en handhaving
De Minister van Landbouw, Natuur en Voedselkwaliteit,
namens deze: Datum
12 oktober 2022
.
Onze referentie
WOB/2022/074
.
Teammanager Vergunningen en handhaving
Rijksdienst voor Ondernemend Nederland
Bijlagen:
- Bijlage 1: Relevante artikelen uit de Woo
Pagina 3 van 5Rijksdienst voor
Ondernemend Nederland
Relevante artikelen uit de Woo
Vergunningen en handhaving
Datum
12 oktober 2022
Onze referentie
Bijlage nummer 1 WOB/2022/074
Horend bij Verzoek openbaarmaking gegevens
Datum
Onze referentie Wob/2022/074
Contactpersoon
Artikel 1.1 Recht op toegang
Eenieder heeft recht op toegang tot publieke informatie zonder daartoe een
belang te hoeven stellen, behoudens bij deze wet gestelde beperkingen.
Artikel 2.5 Belang openbaarheid
Bij de toepassing van deze wet wordt uitgegaan van het algemeen belang van
openbaarheid van publieke informatie voor de democratische samenleving.
Artikel 4.1 Verzoek
1. Eenieder kan een verzoek om publieke informatie richten tot een
bestuursorgaan of een onder verantwoordelijkheid van een bestuursorgaan
werkzame instelling, dienst of bedrijf. In het laatste geval beslist het
verantwoordelijke bestuursorgaan op het verzoek.
2. Een verzoek kan mondeling of schriftelijk worden ingediend en kan elektronisch
worden verzonden op de door het bestuursorgaan aangegeven wijze.
3. De verzoeker behoeft bij zijn verzoek geen belang te stellen.
4. De verzoeker vermeldt bij zijn verzoek de aangelegenheid of het daarop
betrekking hebbende document, waarover hij informatie wenst te ontvangen.
7. Een verzoek om informatie wordt ingewilligd met inachtneming van het
bepaalde in hoofdstuk 5.
Artikel 5.1 Uitzonderingen
1. Het openbaar maken van informatie ingevolge deze wet blijft achterwege voor
zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf 3.1 onderscheidenlijk
paragraaf 3.2 van de Uitvoeringswet Algemene verordening
gegevensbescherming, tenzij de betrokkene uitdrukkelijk toestemming heeft
gegeven voor de openbaarmaking van deze persoonsgegevens of deze
persoonsgegevens kennelijk door de betrokkene openbaar zijn gemaakt;
e. nummers betreft die dienen ter identificatie van personen die bij wet of
algemene maatregel van bestuur zijn voorgeschreven als bedoeld in artikel 46 van
de Uitvoeringswet Algemene verordening gegevensbescherming, tenzij de
verstrekking kennelijk geen inbreuk op de levenssfeer maakt.
Pagina 4 van 52. Het openbaar maken van informatie blijft eveneens achterwege voor zover het Rijksdienst voor
Ondernemend Nederland
belang daarvan niet opweegt tegen de volgende belangen:
Vergunningen en handhaving
a. de betrekkingen van Nederland met andere landen en staten en met
internationale organisaties;
Datum
b. de economische of financiële belangen van de Staat, andere publiekrechtelijke
12 oktober 2022
lichamen of bestuursorganen, in geval van milieu-informatie slechts voor zover de
Onze referentie
informatie betrekking heeft op handelingen met een vertrouwelijk karakter; WOB/2022/074
c. de opsporing en vervolging van strafbare feiten;
d. de inspectie, controle en toezicht door bestuursorganen;
e. de eerbiediging van de persoonlijke levenssfeer;
f. de bescherming van andere dan in het eerste lid, onderdeel c,
genoemde concurrentiegevoelige bedrijfs- en fabricagegegevens;
g. de bescherming van het milieu waarop deze informatie betrekking heeft;
h. de beveiliging van personen en bedrijven en het voorkomen van sabotage;
i. het goed functioneren van de Staat, andere publiekrechtelijke lichamen of
bestuursorganen.
3. Indien een verzoek tot openbaarmaking op een van de in het tweede lid
genoemde gronden wordt afgewezen, bevat het besluit hiervoor een uitdrukkelijke
motivering.
4. Openbaarmaking kan tijdelijk achterwege blijven, indien het belang van de
geadresseerde van de informatie om als eerste kennis te nemen van de informatie
dit kennelijk vereist. Het bestuursorgaan doet mededeling aan de verzoeker van
de termijn waarbinnen de openbaarmaking alsnog zal geschieden.
5. In uitzonderlijke gevallen kan openbaarmaking van andere informatie dan
milieu-informatie voorts achterwege blijven indien openbaarmaking onevenredige
benadeling toebrengt aan een ander belang dan genoemd in het eerste of tweede
lid en het algemeen belang van openbaarheid niet tegen deze benadeling
opweegt. Het bestuursorgaan baseert een beslissing tot achterwege laten van de
openbaarmaking van enige informatie op deze grond ten aanzien van dezelfde
informatie niet tevens op een van de in het eerste of tweede lid genoemde
gronden.
6. Het openbaar maken van informatie blijft in afwijking van het eerste lid,
onderdeel c, in geval van milieu-informatie eveneens achterwege voor zover
daardoor het in het eerste lid, onderdeel c, genoemde belang ernstig geschaad
wordt en het algemeen belang van openbaarheid van informatie niet opweegt
tegen deze schade.
7. Het eerste en tweede lid zijn niet van toepassing op milieu-informatie die
betrekking heeft op emissies in het milieu
Pagina 5 van 5