File id: 299 File title: Derde_deelbesluit_op_Wob-verzoek_over_webmodule.pdf.
> Retouradres Postbus 20201 2500 EE Den Haag
Directie Juridische Zaken
Korte Voorhout 7
2511 CW Den Haag
Postbus 20201
2500 EE Den Haag
www.rijksoverheid.nl
Inlichtingen
wooverzoekendjz@minfin.nl
www.minfin.nl
Ons kenmerk
2021-0000264582
Uw brief (kenmerk)
28 april 2020
Datum 9 juni 2022
Betreft Derde deelbesluit op uw Wob-verzoek inzake de Bijlage:
webmodule A. Relevante passages
Woo
B. Transponeringstabel
C. Inventarislijst
D. Openbaar te maken
Geachte,
documenten
In uw brief van 28 april 2020, ontvangen op 29 april 2020, heeft u met een
beroep op de Wet openbaarheid van bestuur (hierna: Wob) verzocht om alle
documenten met betrekking tot de webmodule.
U verzoekt om verstrekking van kopieën van alle documenten en eventuele
andere gegevensdragers gedateerd, opgemaakt of op een andere wijze gecreëerd
op of na 1 januari 2018, waaronder begrepen maar niet beperkt tot brieven, e-
mails, notities, (telefonische) correspondentie (daaronder tevens begrepen SMS
en Whatsapp-berichten), agenda’s van vergaderingen, notulen, verslagen van
interne besprekingen, besprekingen met derden of anderszins, concepten,
samenvattingen en conclusies van besprekingen intern en/of met derden,
alsmede alle andere stukken met betrekking tot de webmodule ('het hulpmiddel
waarmee opdrachtgevers vooraf zekerheid kunnen krijgen of een bepaalde
opdracht buiten dienstbetrekking [...] kan worden uitgevoerd’), voor zover deze
stukken in het bezit van of aanwezig zijn bij mijn ministerie, ook indien dit
stukken betreft die mijn ministerie in haar bezit heeft maar waarbij mijn
ministerie niet de geadresseerde is.
De ontvangst van uw verzoek heb ik u schriftelijk bevestigd bij brief van 1 mei
2020, met kenmerk 2020-000085807. In deze brief is de beslistermijn met vier
weken verdaagd.
Op 1 februari 2021 heb ik een eerste deelbesluit genomen. Dit deelbesluit had
betrekking op de met u gedeelde categorieën 3 t/m 5 en 17.
Op 31 augustus 2021 heb ik een tweede deelbesluit genomen. Dit deelbesluit had
betrekking op de ontbrekende documenten uit categorie 17.
Met deze brief besluit ik over de resterende documenten. Dit is het laatste
deelbesluit. Hiermee is derhalve volledig op uw verzoek om informatie beslist.
U heeft uw verzoek om openbaarmaking van informatie gedaan op grond van de
Wob. Vanaf 1 mei 2022 is de Wob vervangen door de Wet open overheid (hierna:
Pagina 1 van 6Woo). De Woo kent geen overgangsrecht, dit betekent dat vanaf 1 mei de Woo
Directie Juridische Zaken
geldt. Dit deelbesluit behandel ik daarom als een Woo-verzoek.
De beoordeling van de documenten was afgerond voor de in werking treding van Ons kenmerk
de Woo en heeft daarom nog plaatsgevonden op basis van de Wob. Dit brengt 2021-0000264582
met zich dat de aanduiding van de toegepaste uitzonderingsgronden in bijlage C
en D afwijken van de motivering in het besluit. Ter bevordering van de
leesbaarheid heb ik in bijlage B een transponeringstabel opgenomen, waarin de
uitzonderingsgronden op basis van de Wob en de Woo staan omschreven.
Het is mij helaas niet gelukt om binnen de wettelijke termijn op uw Woo-verzoek
te beslissen. Hiervoor bied ik u mijn excuses aan.
Besluit
Ik besluit een deel van de door u gevraagde informatie niet openbaar te maken.
Per document is op de inventarislijst, zie hiertoe bijlage C, aangegeven welke
uitzonderingsgronden zijn toegepast. De inventarislijst maakt integraal onderdeel
uit van het besluit.
Inventarisatie documenten
Op basis van uw verzoek zijn meerdere documenten aangetroffen. Deze
documenten zijn opgenomen in de inventarislijst.
Diverse documenten zijn al openbaar. Voor de vindplaats daarvan verwijs ik naar
bijlage C.
Een aantal documenten bevat passages die over andere onderwerpen gaan dan
de hierboven genoemde onderwerpen van uw verzoek. Deze passages vallen
inhoudelijk niet binnen de reikwijdte van uw verzoek. Om die reden heb ik de
passages onleesbaar gemaakt onder vermelding van ‘buiten verzoek’. Dit is
eveneens in de inventarislijst aangegeven.
Daarnaast bevat een aantal documenten passages die dubbel zijn. Deze passages
worden eenmalig verstrekt, voor het overige zijn deze passages onleesbaar
gemaakt onder vermelding van ‘dubbel’.
Wanneer pagina’s geheel buiten het verzoek vallen of dubbel zijn, worden deze
geheel uit de set met documenten gehaald.
Derde-belanghebbenden
Bij de openbaarmaking van diverse documenten spelen belangen van derden een
rol. Deze derde-belanghebbenden zijn vooraf gevraagd om hun mening te geven
over de openbaarmaking hiervan.
De meeste belanghebbenden stemmen in met de openbaarmaking.
Twee derde-belanghebbenden stemmen niet in met openbaarmaking. De
zienswijzen van de derde-belanghebbenden heb ik in mijn belangenafweging
meegenomen. Ik volg de derde-belanghebbenden wel. Per weigeringsgrond licht
ik dit hieronder nader toe.
Pagina 2 van 6Wettelijk kader
Directie Juridische Zaken
Uw verzoek valt onder de reikwijdte van de Woo. Voor de relevante Woo-artikelen
verwijs ik u naar bijlage A. Ons kenmerk
2021-0000264582
Motivering
Als eerste wil ik u wijzen op het volgende.
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in het eerste artikel 1.1. van de
Woo. Dit is een belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. De Woo is
niet van toepassing op informatie die al openbaar is.
De eerbiediging van de persoonlijke levenssfeer
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. Het gaat om
persoonsgegevens die (indirect) te herleiden zijn tot een persoon zoals namen, e-
mailadressen, telefoonnummers en functienamen. Bij bepaalde documenten is dit
het geval. Ik vind het in dit geval belangrijk dat de identiteit van betrokkene niet
bekend wordt omdat dit zijn of haar privacy kan schenden. Dat vind ik niet
wenselijk. Daarom maak ik deze persoonsgegevens niet openbaar.
In diverse documenten staan ook persoonsgegevens van ambtenaren. Het gaat
om gegevens die herleidbaar zijn tot een persoon, zoals onder meer namen, e-
mailadressen, functienamen en telefoonnummers. In het kader van goed
werkgeverschap vind ik dat het belang van privacy zwaarder moet wegen dan het
belang van openbaarheid. Dit ter bescherming van de privacy van de betrokken
ambtenaren. Daarbij weegt mee dat het hier niet gaat om het opgeven van een
naam aan een individuele burger die met een ambtenaar in contact treedt, maar
om, openbaarmaking op grond van de Woo.
Eén derde-belanghebbende heeft in zijn zienswijze aangegeven niet in te
stemmen met openbaarmaking van de adresgegevens in document 84. Deze
derde-belanghebbende heeft aangegeven de enige persoon te zijn met de
expertise die in dat document naar voren komt, en bovendien werkzaam is op het
adres dat in het document staat vermeld. Hiermee zijn de adresgegevens
herleidbaar tot deze derde-belanghebbende. Het belang van de eerbiediging van
de persoonlijke levenssfeer weeg ik ook in dit geval zwaarder dan het belang van
openbaarheid. Ik maak deze informatie dus niet openbaar.
Waar van toepassing heb ik deze informatie onleesbaar gemaakt onder
vermelding van: 10.2.e Wob.
De beveiliging van personen en bedrijven en het voorkomen van sabotage
Op grond van artikel 5.1, tweede lid, aanhef en onder h, van de Woo kan ik geen
informatie openbaar maken wanneer dit de beveiliging van personen en bedrijven
en/of het voorkomen van sabotage belemmert en dit belang zwaarder weegt dan
het belang van openbaarheid.
Pagina 3 van 6Documenten 263 en 266 bevatten een interne link van een onderzoeksbureau die
Directie Juridische Zaken
gebruikt werd voor het testen van de webmodule. Openbaarmaking van deze
informatie benadeelt het onderzoeksbureau onevenredig omdat het openbaar Ons kenmerk
maken ervan kan leiden tot overbelasting van de servers van het bureau. Ik vind 2021-0000264582
dat het belang om hier geen zicht op te bieden zwaarder wegen dan het belang
van openbaarheid. Ik maak deze informatie daarom niet openbaar. Waar van
toepassing heb ik deze informatie onleesbaar gemaakt onder vermelding van:
10.2.g Wob.
Andere dan vertrouwelijk aan de overheid verstrekte concurrentiegevoelige
bedrijfs- en fabricagegegevens
Op grond van artikel 5.1, tweede lid, aanhef en onder f, van de Woo kan ik geen
informatie openbaar maken wanneer dit de bescherming van
concurrentiegevoelige gegevens schaadt en dit belang zwaarder weegt dan het
belang van openbaarheid. Deze uitzonderingsgrond beschermt
concurrentiegevoelige bedrijfsgegevens/ fabricagegegevens die niet vertrouwelijk
aan de overheid zijn verstrekt. Dit is dus een anders dan artikel 5.1, eerste lid,
aanhef en onder c, van de Woo, dat vertrouwelijk verstrekte informatie
beschermt. Ik moet afwegen of het belang van openbaarmaking opweegt tegen
het belang om de bedrijfsgegevens/ fabricagegegevens te beschermen.
In document 119 staat informatie die ziet op prijsvoorstellen in een offerte voor
een rechtspraakanalyse van de Universiteit van Amsterdam, uit te voeren voor
het Ministerie van Sociale Zaken en Werkgelegenheid. Uit deze gegevens bevat
de uurtarieven die door de Universiteit van Amsterdam hanteert voor
rechtspraakanalyses. Concurrenten kunnen daar hun voordeel mee doen en dat is
niet wenselijk voor de partij die de gegevens met de overheid heeft gedeeld. Ik
vind dit belang zwaarder wegen dan het belang van openbaarheid. Ik maak deze
informatie daarom niet openbaar. Waar van toepassing heb ik deze informatie
onleesbaar gemaakt onder vermelding van: 10.2.g Wob.
Eenheid van het regeringsbeleid
Op grond van artikel 5.1, tweede lid, aanhef en onder i, van de Woo kan ik geen
informatie openbaar maken wanneer dit het goed functioneren van de Staat of
andere overheden schaadt en dit belang zwaarder weegt dan het belang van
openbaarheid.
Eén derde-belanghebbende heeft in zijn zienswijze aangegeven niet in te
stemmen met openbaarmaking van de documenten met nummers 35 en 237. De
documenten bevatten terugkoppelingen op beleidsonderwerpen ten behoeve van
overleg en afstemming tussen bewindspersonen. De derde-belanghebbende heeft
aangegeven dat dergelijke stukken inzicht kunnen bieden in de verschillende
standpunten van de deelnemende partijen.
Wanneer de ministerraad een besluit neemt, geldt dat besluit vanaf dat moment
als regeringsbeleid. Het kabinet spreekt met één mond. Het openbaar maken van
de opvattingen van individuele bewindspersonen, kan de eenheid van dit beleid in
gevaar brengen. Het is belangrijk dat bewindspersonen vrij met elkaar kunnen
spreken. Met het oog op een goed bestuur is het ongewenst dat bewindspersonen
tegen elkaar uit kunnen worden gespeeld als hun afwijkende opvattingen
openbaar worden. Om deze reden wordt informatie over de opvattingen van
individuele bewindspersonen binnen het kabinet niet openbaar. Notulen van de
(Rijks)ministerraad, onderraden, ministeriële commissies en overleggen tussen
bewindspersonen worden in het geheel niet openbaar worden gemaakt met een
Pagina 4 van 6beroep op de eenheid van regeringsbeleid. Voor andere documenten geldt dat per
Directie Juridische Zaken
passage moet worden beoordeeld of de eenheid van regeringsbeleid in het geding
is. Ons kenmerk
2021-0000264582
Openbaarmaking van deze documenten acht ik schadelijk voor het goed
functioneren van de Staat. Ik maak deze informatie dan ook niet openbaar.
Waar van toepassing heb ik deze informatie onleesbaar gemaakt onder
vermelding van: 10.2.g + 11.1 Wob.
Concepten
Voor een ordentelijk verloop van het besluitvormingsproces is het belangrijk dat
dit gebeurt op basis van voldragen documenten. Wanneer communicatie over
conceptteksten of de conceptteksten zelf openbaar worden gemaakt is dit
schadelijk voor het goed functioneren van de Staat nu er een publiek debat kan
ontstaan over documenten die nog niet rijp zijn voor besluitvorming. Daar is ook
hier sprake van. Deze documenten maak ik daarom niet openbaar met een
beroep op het belang van het goed functioneren van de Staat. Op dezelfde
informatie is ook het bepaalde in artikel 5.2, eerste lid, van de Woo van
toepassing.
Ik maak de conceptversies niet openbaar. Waarvan toepassing heb ik dit in de
inventarislijst vermeld, samen met de Wob-uitzonderingsgrond 11.1.
Als het besluit eenmaal is gevallen dan staat deze uitzonderingsgrond niet in de
weg aan openbaarmaking van het definitieve(re) document. Dan is het goed om
te kunnen reconstrueren op grond van welke adviezen, welke informatie en welke
beleidsalternatieven een besluit is genomen. Het definitieve(re) document en
eventuele overwegingen die daarbij ter besluitvorming zijn voorgelegd, maak ik
daarom wel (gedeeltelijk) openbaar. In de inventarislijst wordt per concept
verwezen naar de vindplaats van de definitieve(re) versie.
Plaatsing op internet
De stukken worden met een geanonimiseerde versie van dit besluit voor eenieder
kenbaar gemaakt op www.rijksoverheid.nl.
Pagina 5 van 6Afschrift aan belanghebbenden
Directie Juridische Zaken
Een afschrift van dit besluit zend ik aan belanghebbenden.
Ons kenmerk
Hoogachtend, 2021-0000264582
DE MINISTER VAN FINANCIEN,
namens deze,
mr. M.S. Bogtstra
De directeur Juridische Zaken
Rechtsmiddelenclausule
Deze brief is een besluit in de zin van de Algemene wet bestuursrecht. Op grond
van die wet kunt u tegen dit besluit binnen zes weken na de dag waarop dit
besluit is bekendgemaakt een bezwaarschrift indienen. Het bezwaarschrift moet
worden gericht aan de minister van Financiën, ter attentie van de Directie
Juridische Zaken, Postbus 20201, 2500 EE Den Haag. Het bezwaarschrift dient te
worden ondertekend en dient ten minste het volgende te bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaar zich richt;
d. een opgave van de redenen waarom u zich met het besluit niet kunt verenigen.
Pagina 6 van 6Bijlage A – Relevante artikelen Woo
Artikel 1.1
Eenieder heeft recht op toegang tot publieke informatie zonder daartoe een
belang te hoeven stellen, behoudens bij deze wet gestelde beperkingen.
Artikel 5.1
1. Het openbaar maken van informatie ingevolge deze wet blijft achterwege
voor zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft die door natuurlijke personen
of rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf 3.1
onderscheidenlijk paragraaf 3.2 van de Uitvoeringswet Algemene
verordening gegevensbescherming, tenzij de betrokkene uitdrukkelijk
toestemming heeft gegeven voor de openbaarmaking van deze
persoonsgegevens of deze persoonsgegevens kennelijk door de
betrokkene openbaar zijn gemaakt;
e. nummers betreft die dienen ter identificatie van personen die bij wet
of algemene maatregel van bestuur zijn voorgeschreven als bedoeld
in artikel 46 van de Uitvoeringswet Algemene verordening
gegevensbescherming, tenzij de verstrekking kennelijk geen inbreuk
op de levenssfeer maakt.
2. Het openbaar maken van informatie blijft eveneens achterwege voor zover
het belang daarvan niet opweegt tegen de volgende belangen:
a. de betrekkingen van Nederland met andere landen en staten en met
internationale organisaties;
b. de economische of financiële belangen van de Staat, andere
publiekrechtelijke lichamen of bestuursorganen, in geval van milieu-
informatie slechts voor zover de informatie betrekking heeft op
handelingen met een vertrouwelijk karakter;
c. de opsporing en vervolging van strafbare feiten;
d. de inspectie, controle en toezicht door bestuursorganen;
e. de eerbiediging van de persoonlijke levenssfeer;
f. de bescherming van andere dan in het eerste lid, onderdeel c,
genoemde concurrentiegevoelige bedrijfs- en fabricagegegevens;
g. de bescherming van het milieu waarop deze informatie betrekking
heeft;
h. de beveiliging van personen en bedrijven en het voorkomen van
sabotage;
i. het goed functioneren van de Staat, andere publiekrechtelijke
lichamen of bestuursorganen.
3. Indien een verzoek tot openbaarmaking op een van de in het tweede lid
genoemde gronden wordt afgewezen, bevat het besluit hiervoor een
uitdrukkelijke motivering.
4. Openbaarmaking kan tijdelijk achterwege blijven, indien het belang van de
geadresseerde van de informatie om als eerste kennis te nemen van de
informatie dit kennelijk vereist. Het bestuursorgaan doet mededeling aan de
verzoeker van de termijn waarbinnen de openbaarmaking alsnog zal
geschieden.
5. In uitzonderlijke gevallen kan openbaarmaking van andere informatie dan
milieu-informatie voorts achterwege blijven indien openbaarmakingonevenredige benadeling toebrengt aan een ander belang dan genoemd in
het eerste of tweede lid en het algemeen belang van openbaarheid niet tegen
deze benadeling opweegt. Het bestuursorgaan baseert een beslissing tot
achterwege laten van de openbaarmaking van enige informatie op deze grond
ten aanzien van dezelfde informatie niet tevens op een van de in het eerste of
tweede lid genoemde gronden.
6. Het openbaar maken van informatie blijft in afwijking van het eerste lid,
onderdeel c, in geval van milieu-informatie eveneens achterwege voor zover
daardoor het in het eerste lid, onderdeel c, genoemde belang ernstig
geschaad wordt en het algemeen belang van openbaarheid van informatie
niet opweegt tegen deze schade.
7. Het eerste en tweede lid zijn niet van toepassing op milieu-informatie die
betrekking heeft op emissies in het milieu.
Artikel 5.2
1. In geval van een verzoek om informatie uit documenten, opgesteld ten
behoeve van intern beraad, wordt geen informatie verstrekt over daarin
opgenomen persoonlijke beleidsopvattingen. Onder persoonlijke
beleidsopvattingen worden verstaan ambtelijke adviezen, visies, standpunten
en overwegingen ten behoeve van intern beraad, niet zijnde feiten,
prognoses, beleidsalternatieven, de gevolgen van een bepaald
beleidsalternatief of andere onderdelen met een overwegend objectief
karakter.
2. Het bestuursorgaan kan over persoonlijke beleidsopvattingen met het oog op
een goede en democratische bestuursvoering informatie verstrekken in niet
tot personen herleidbare vorm. Indien degene die deze opvattingen heeft
geuit of zich erachter heeft gesteld, daarmee heeft ingestemd, kan de
informatie in tot personen herleidbare vorm worden verstrekt.
3. Onverminderd het eerste en tweede lid wordt uit documenten opgesteld ten
behoeve van formele bestuurlijke besluitvorming door een minister, een
commissaris van de Koning, Gedeputeerde Staten, een gedeputeerde, het
college van burgemeester en wethouders, een burgemeester en een
wethouder, informatie verstrekt over persoonlijke beleidsopvattingen in niet
tot personen herleidbare vorm, tenzij het kunnen voeren van intern beraad
onevenredig wordt geschaad.
4. In afwijking van het eerste lid wordt bij milieu-informatie het belang van de
bescherming van de persoonlijke beleidsopvattingen afgewogen tegen het
belang van openbaarmaking. Informatie over persoonlijke beleidsopvattingen
kan worden verstrekt in niet tot personen herleidbare vorm. Indien degene
die deze opvattingen heeft geuit of zich erachter heeft gesteld, daarmee heeft
ingestemd, kan de informatie in tot personen herleidbare vorm worden
verstrekt.Bijlage B – Transponeringstabel Wob-Woo
Uitzonderingsgrond in de Wet Uitzonderingsgrond in de Wet open
openbaarheid van bestuur overheid (artikel/code)
(artikel/code)
1. Eerbiediging van de persoonlijke levenssfeer Eerbiediging van de persoonlijke
(10.2.e) levenssfeer (5.1.2.e)
2. Het voorkomen van onevenredige 1. Bescherming van andere dan
bevoordeling of benadeling (10.2.g) vertrouwelijk aan de overheid verstrekte
concurrentiegevoelige bedrijfs- en
fabricagegegevens (5.1.2.f)
2. De bescherming van het milieu waarop
deze informatie betrekking heeft
(uitgezonderd milieu-informatie)
(5.1.2.g)
3. De beveiliging van personen of
bedrijven en het voorkomen van
sabotage (uitgezonderd milieu-
informatie) (5.1.2.h)
4. Het goed functioneren van de staat (…)
of bestuursorganen (5.1.2.i)
3. De beveiliging van personen of bedrijven en De beveiliging van personen of bedrijven
het voorkomen van sabotage (milieu- en het voorkomen van sabotage (milieu-
informatie) (10.7.b) informatie) (5.1.2.h)
4. Niet verstrekken van persoonlijke 1. Is er sprake van persoonlijke
beleidsopvattingen (11.1) beleidsopvattingen in documenten
opgesteld voor formele bestuurlijke
besluitvorming? Verstrekken, tenzij het
voeren van intern beraad onevenredig
wordt geschaad (5.2.3)
2. Wel verstrekken persoonlijke
beleidsopvatting in het kader van goed en
democratisch bestuur (5.2.2)
3. Niet verstrekken van persoonlijke
beleidsopvattingen (5.2.1)