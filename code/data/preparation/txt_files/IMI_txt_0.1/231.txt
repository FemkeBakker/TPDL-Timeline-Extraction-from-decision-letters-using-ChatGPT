File id: 231 File title: besluit_Tennet_aanleg_hoogspanninsverbinding.pdf.
Retouradres: Rijkswaterstaat | Postbus 2232 | 3500 GE Utrecht
RWS BEDRIJFSVERTROUWELIJK - PERSOONSVERTROUWELIJK Rijkswaterstaat Corporate
Dienst
Griffioenlaan 2
3526 LA Utrecht
Postbus 2232
3500 GE Utrecht
T 088 797 11 11
kcc@rws.nl
www.rijkswaterstaat.nl
Contactpersoon
Datum 9 mei 2022
Onderwerp WOB verzoek inzake TenneT – 380kv leiding
Ons kenmerk
RWS-2021/41660
Geachte Uw kenmerk
-
Per e-mail en brief heeft u op 1 september 2021 met een beroep op de Wet
Bijlage(n)
openbaarheid van bestuur (hierna: Wob) een verzoek gedaan bij de gemeente
1. relevante wetgeving
Borsele. Op 16 september 2021 heeft de gemeente Borsele dit verzoek op grond
2. inventarislijst
van artikel 4 van de Wob aan Rijkswaterstaat doorgezonden. U verzoekt om
informatie over de onderhandelingen, het voortraject en de totstandkoming van
de gedoogbeschikking op uw perceel aan de voor de aanleg
en instandhouding van de hoogspanningsverbinding Zuid-West 380kV West
Borsele-Rilland (hierna: de Aanleg).
U heeft in dat verzoek gevraagd om openbaarmaking van de volgende
documenten of informatie:
- Alle gespreksverslagen met TenneT en RWS in het kader van deze Aanleg;
- Alle externe en interne adviezen in het kader van deze Aanleg alsmede de
gedoogplicht;-
Alle nota’s, memo’s, aantekeningen en verslagen met TenneT, intern en RWS in
het kader van de Aanleg;
- Alle e-mailwisselingen, brieven, faxen, app- en sms-berichten;
- Alle tekeningen en kaartmateriaal betrekking hebbende op uw perceel;
- Alle databestanden en metadata;
- Alle whatsapp-berichten van de burgemeester en de verantwoordelijke
wethouder en verantwoordelijke ambtenaren inzake deze Aanleg en de
gedoogbeschikking. Niet alleen de interne whatsapp-berichten maar ook met bij
TenneT verantwoordelijke personen, waaronder specifiek door u genoemde
medewerkers van RWS en de betrokken advocaat van advocatenkantoor De
Braauw.-
Alle whatsapp-berichten van de burgemeester en verantwoordelijke wethouder
en verantwoordelijke ambtenaren inzake deze Aanleg en de gedoogbeschikking
met TenneT, specifiek een aantal door u genoemde medewerkers van TenneT en
door TenneT ingeschakelde personen, en andere personen die met u contact
hebben gehad, maar niet beperkt tot deze personen.
- Tevens verzoekt u alle milieu-informatie toe te sturen in het kader van deze
Aanleg en uitvoering ter zake uw perceel.
Pagina 1 van 10Rijkswaterstaat Corporate
Dienst
- Ten slotte verzoekt u in alle correspondentie minimaal te overleggen waar uw Datum
naam in voorkomt en daarbij ook nog het perceel en woningnummer en de 9 mei 2022
betreffende masten. Ons kenmerk
RWS-2021/41660
1. Procedure
De ontvangst van het op 16 september 2021 doorgezonden Wob-verzoek is
bevestigd bij e-mail van 20 september 2021. Daarbij is verzocht om in overleg te
treden over de afhandeling van het verzoek, omdat u al over een groot deel van
de stukken beschikt. U heeft aangegeven dat u toch alle stukken wilt ontvangen,
omdat u niet meer weet wat er nu wel of niet is gegeven.
Op 30 september 2021 is per e-mail nogmaals verzocht om overleg en is
toegelicht dat het doel van het voorgestelde overleg is om de omvang te beperken
door stukken die u al heeft niet mee te nemen en daarmee de besluitvorming te
versnellen. Ook is toegelicht dat de openbaarmaking waar u om verzoekt betekent
dat de stukken openbaar voor een ieder worden. Aan dit verzoek is geen gehoor
gegeven.
Op 14 oktober 2021 is per e-mail de beslissing met vier weken verdaagd tot
11 november 2021.
Op 5 november 2021 is per e-mail aan u meegedeeld dat de beslistermijn is
opgeschort vanwege het vragen van zienswijzen aan derden.
In de e-mail van 26 november 2021 is aan u meegedeeld dat de opschorting is
geëindigd en dat de beslistermijn op 2 december 2021 eindigt.
Op 1 december 2021 heeft u per e-mail bericht dat uw eigen persoonlijk dossier
niet openbaar mag worden gemaakt en dat het alleen om ontbrekende stukken
van TenneT en Rijkswaterstaat gaat. Per mail van 2 december 2021 heeft u
bericht dat u niet wilt dat stukken openbaar gemaakt worden waar u bezwaar
tegen heeft en dat de termijn anders maar opgeschort moet worden.
Naar aanleiding van uw e-mails is op 2 december 2021 aan u bericht dat met u in
overleg wordt getreden over de verdere afhandeling en dat tot die tijd geen
stukken openbaar gemaakt zullen worden.
Op 7 december 2021 is daarom per mail verzocht toe te lichten wat de reikwijdte
van uw verzoek is, omdat uw berichten van 1 en 2 december 2021 tegenstrijdig
zijn met uw oorspronkelijke verzoek. Om over de reikwijdte van uw verzoek
duidelijkheid te krijgen is aan u een inventarislijst gezonden met de aangetroffen
stukken. Tevens is een suggestie gedaan over welke stukken binnen de reikwijdte
van het verzoek zouden vallen en gevraagd of dat correct is.
Op 17 december is telefonisch contact met u opgenomen en heeft u aangegeven
terug te bellen over de beperking van uw verzoek.
Op 23 december 2021 is nogmaals een e-mail gestuurd met het verzoek om
contact op te nemen zodat u de reikwijdte van uw verzoek kan toelichten.
RWS BEDRIJFSVERTROUWELIJK - PERSOONSVERTROUWELIJK Pagina 2 van 10Rijkswaterstaat Corporate
Dienst
Datum
9 mei 2022
Op 23 december 2021 heeft u per mail aangegeven dat u niet in staat was te
reageren en na de feestdagen zou bellen. Ons kenmerk
RWS-2021/41660
Op 25 januari 2022 bent u, omdat geen reactie is ontvangen per mail er aan
herinnerd dat de termijn is opgeschort om met uw medewerking te bezien van
welke stukken u openbaarmaking wenst.
Omdat een reactie uit is gebleven, bent u op 11 maart 2022 nogmaals per mail
gevraagd te reageren.
Omdat u ook op de mail van 11 maart 2022 niet heeft gereageerd, is op 25 april
2022 een mail gestuurd waarin mijn interpretatie van de door u op 1 en 2
december 2021 aangegeven beperking van het verzoek is weergegeven. Tevens is
aangegeven dat als voor 29 april 2022 geen reactie zou komen ik het besluit op
deze interpretatie zal baseren. Op deze e-mail heeft u niet gereageerd.
2. Wettelijk kader
Ik behandel uw verzoek als een verzoek op grond van de Wet open overheid
(Woo). De relevante artikelen uit de Woo kunt u vinden in bijlage 1 bij deze brief.
3. Besluit
Ik heb besloten uw verzoek gedeeltelijk te honoreren en gedeeltelijk af te wijzen.
De afwijzing betreft gegevens die betrekking hebben of herleidbaar zijn naar
personen. Deze worden geweigerd ter bescherming van de persoonlijke
levenssfeer. Voor de uitgebreide motivering verwijs ik naar de inventarislijst in
samenhang met het onderdeel Overwegingen van dit besluit.
4. Inventarisatie documenten
Op basis van uw verzoek zijn 44 documenten aangetroffen. Naar aanleiding van
de inperking van uw verzoek als gevolg van uw e-mails van 1 en 2 december
vallen van die 44 documenten nog 17 documenten binnen uw verzoek om
openbaarmaking.
De 44 documenten zijn opgenomen in een inventarislijst die deel uitmaakt van dit
besluit. Daarbij is tevens per document vermeld of dat document buiten de
reikwijdte van uw ingeperkte verzoek valt. Als het nog binnen de reikwijdte van
het ingeperkte verzoek valt, staat vermeld of het document geheel of gedeeltelijk
openbaar wordt gemaakt en – voorzover van toepassing – welke
weigeringsgronden zijn gebruikt. U treft de inventarislijst aan als bijlage 2 bij dit
besluit.
5. Openbare documenten
De Woo is niet van toepassing op documenten die reeds openbaar zijn. De
documenten met de nummers 21, 22 en 41 op de inventarislijst zijn publicaties
die reeds openbaar zijn en voor een ieder toegankelijk. Om u ter wille te zijn
wordt wel een kopie van deze documenten verstrekt.
6. Zienswijzen
RWS BEDRIJFSVERTROUWELIJK - PERSOONSVERTROUWELIJK Pagina 3 van 10Rijkswaterstaat Corporate
Dienst
Datum
Bij e-mail van 5 november 2021 bent u er over geïnformeerd dat derde-
9 mei 2022
belanghebbenden in de gelegenheid zijn gesteld hun zienswijze te geven op de
voorgenomen openbaarmaking. Ons kenmerk
RWS-2021/41660
Door een aantal derde-belanghebbenden zijn bedenkingen ingediend.
De zienswijzen van de derde-belanghebbenden zagen op stukken uit uw
persoonlijke dossier die niet langer onderdeel uitmaken van het verzoek en zijn
daarom niet langer relevant voor het besluit.
7. Overwegingen
Algemene uitgangspunten bij toetsing aan de uitzonderingsgronden
De toetsing aan de uitzonderingsgronden verloopt als volgt. Eerst kijk ik of een
van de uitzonderingsgronden speelt. Dat doe ik meestal per alinea, soms per zin.
Vervolgens kijk ik wat voor soort uitzonderingsgrond het is. Als het een absolute
uitzonderingsgrond is, mag ik de informatie niet verstrekken. Als het een relatieve
uitzonderingsgrond is, moet ik een afweging maken tussen het algemene belang
van openbaarheid en het specifieke belang dat de uitzonderingsgrond beschermt.
Daarbij weegt het belang van openbaarheid zwaar. Als ik informatie weiger, moet
ik goed motiveren waarom ik dat doe. Dat geldt nog sterker als de informatie
ouder dan vijf jaar is.
Wanneer het gaat om informatie waar belangen van anderen bij betrokken zijn,
moet ik hen de mogelijkheid geven om een zienswijze in te dienen. Dit betekent
dat zij hun mening kunnen geven over of de informatie wel of niet openbaar
gemaakt moet worden. Het is uiteindelijk aan mij om te beslissen of ik de
informatie openbaar maak.
In de inventarislijst heb ik opgenomen welke uitzonderingsgronden van toepassing
zijn. Omdat in dit geval maar één weigeringsgrond is toegepast en alle gelakte
delen op die grond zijn geweigerd, is in de documenten de weigeringsgrond niet
per onderdeel aangegeven.
De eerbiediging van de persoonlijke levenssfeer
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. Het gaat om
persoonsgegevens die (indirect) te herleiden zijn tot een persoon zoals namen, e-
mailadressen, telefoonnummers en functienamen. Bij (bepaalde passages uit) een
document/bepaalde documenten is dit het geval. Ik vind het in dit geval belangrijk
dat de identiteit van betrokkene niet bekend wordt, omdat dit zijn of haar privacy
kan schenden. Dat vind ik niet wenselijk. Daarom maak ik deze persoonsgegevens
niet openbaar.
In het document/diverse documenten staan (ook) persoonsgegevens van
ambtenaren. Het gaat om gegevens die herleidbaar zijn tot een persoon, zoals
onder meer namen, e-mailadressen, functienamen en telefoonnummers. In het
kader van goed werkgeverschap vind ik dat het belang van privacy zwaarder moet
wegen dan het belang van openbaarheid. Dit ter bescherming van de privacy van
de betrokken ambtenaar/ambtenaren. Daarbij weegt mee dat het hier niet gaat
om het opgeven van een naam aan een individuele burger die met een ambtenaar
in contact treedt, maar om openbaarmaking op grond van de Woo.
RWS BEDRIJFSVERTROUWELIJK - PERSOONSVERTROUWELIJK Pagina 4 van 10Rijkswaterstaat Corporate
Dienst
Datum
9 mei 2022
8. Wijze vanopenbaarmaking
Ons kenmerk
De stukken zullen u per We-transfer worden toegezonden.
RWS-2021/41660
9. Afschrift aan belanghebbenden
Een afschrift van dit besluit zend ik aan de belanghebbenden.
Ik vertrouw er op u hiermee voldoende te hebben geïnformeerd.
Met vriendelijke groet,
DE MINISTER VAN INFRASTRUCTUUR EN WATERSTAAT,
namens deze,
Directeur Communicatie, Personeel en Recht, Rijkswaterstaat Corporate Dienst
Mevr. drs. M.A. de Feijter
RWS BEDRIJFSVERTROUWELIJK - PERSOONSVERTROUWELIJK Pagina 5 van 10Rijkswaterstaat Corporate
Dienst
Datum
Mededeling
9 mei 2022
Indien u vragen heeft over het besluit of de documenten, kunt u contact opnemen Ons kenmerk
met de in de kantlijn genoemde persoon. RWS-2021/41660
Tegen dit besluit kunt u binnen zes weken na de dag waarop dit is bekend
gemaakt een bezwaarschrift indienen. Het bezwaarschrift moet door de indiener
zijn ondertekend en bevat ten minste zijn naam en adres, de dagtekening, een
omschrijving van het besluit waartegen het bezwaar is gericht en de gronden
waarop het bezwaar rust. Dit bezwaarschrift moet worden gericht aan: de Minister
van Infrastructuur en Waterstaat, t.a.v. Rijkswaterstaat Corporate Dienst, Afdeling
BJV Expertise, cluster Awb, Postbus 2232, 3500 GE Utrecht.
RWS BEDRIJFSVERTROUWELIJK - PERSOONSVERTROUWELIJK Pagina 6 van 10Rijkswaterstaat Corporate
Dienst
Bijlage 1 – Relevante artikelen uit de Woo Datum
9 mei 2022
Artikel 5.1 Ons kenmerk
1. Het openbaar maken van informatie ingevolge deze wet blijft achterwege voor RWS-2021/41660
zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf 3.1 onderscheidenlijk
paragraaf 3.2 van de Uitvoeringswet Algemene verordening
gegevensbescherming, tenzij de betrokkene uitdrukkelijk toestemming heeft
gegeven voor de openbaarmaking van deze persoonsgegevens of deze
persoonsgegevens kennelijk door de betrokkene openbaar zijn gemaakt;
e. nummers betreft die dienen ter identificatie van personen die bij wet of
algemene maatregel van bestuur zijn voorgeschreven als bedoeld in artikel 46 van
de Uitvoeringswet Algemene verordening gegevensbescherming, tenzij de
verstrekking kennelijk geen inbreuk op de levenssfeer maakt.
2. Het openbaar maken van informatie blijft eveneens achterwege voor zover het
belang daarvan niet opweegt tegen de volgende belangen:
a. de betrekkingen van Nederland met andere landen en staten en met
internationale organisaties;
b. de economische of financiële belangen van de Staat, andere publiekrechtelijke
lichamen of bestuursorganen, in geval van milieu-informatie slechts voor zover de
informatie betrekking heeft op handelingen met een vertrouwelijk karakter;
c. de opsporing en vervolging van strafbare feiten;
d. de inspectie, controle en toezicht door bestuursorganen;
e. de eerbiediging van de persoonlijke levenssfeer;
f. de bescherming van andere dan in het eerste lid, onderdeel c, genoemde
concurrentiegevoelige bedrijfs- en fabricagegegevensgegevens;
g. de bescherming van het milieu waarop deze informatie betrekking heeft;
h. de beveiliging van personen en bedrijven en het voorkomen van sabotage;
i. het goed functioneren van de Staat, andere publiekrechtelijke lichamen of
bestuursorganen.3.
Indien een verzoek tot openbaarmaking op een van de in het tweede lid
genoemde gronden wordt afgewezen, bevat het besluit hiervoor een uitdrukkelijke
motivering.4.
Openbaarmaking kan tijdelijk achterwege blijven, indien het belang van de
geadresseerde van de informatie om als eerste kennis te nemen van de informatie
dit kennelijk vereist. Het bestuursorgaan doet mededeling aan de verzoeker van
de termijn waarbinnen de openbaarmaking alsnog zal geschieden.
5. In uitzonderlijke gevallen kan openbaarmaking van andere informatie dan
milieu-informatie voorts achterwege blijven indien openbaarmaking onevenredige
benadeling toebrengt aan een ander belang dan genoemd in het eerste of tweede
lid en het algemeen belang van openbaarheid niet tegen deze benadeling
opweegt. Het bestuursorgaan baseert een beslissing tot achterwege laten van de
openbaarmaking van enige informatie op deze grond ten aanzien van dezelfde
informatie niet tevens op een van de in het eerste of tweede lid genoemde
gronden.
RWS BEDRIJFSVERTROUWELIJK - PERSOONSVERTROUWELIJK Pagina 7 van 10Rijkswaterstaat Corporate
Dienst
6. Het openbaar maken van informatie blijft in afwijking van het eerste lid, Datum
9 mei 2022
onderdeel c, in geval van milieu-informatie eveneens achterwege voor zover
daardoor het in het eerste lid, onderdeel c, genoemde belang ernstig geschaad Ons kenmerk
wordt en het algemeen belang van openbaarheid van informatie niet opweegt RWS-2021/41660
tegen deze schade.
7. Het eerste en tweede lid zijn niet van toepassing op milieu-informatie die
betrekking heeft op emissies in het milieu.
RWS BEDRIJFSVERTROUWELIJK - PERSOONSVERTROUWELIJK Pagina 8 van 10Rijkswaterstaat Corporate
Dienst
Bijlage 2 – Inventarislijst Datum
9 mei 2022
Ons kenmerk
nr. Oordeel Woo RWS-2021/41660
nummer en onderwerp of zakelijke beschrijving o=openbaargo=gedeeltelijkopenbaarno=nietopenbaarro=reedsopenbaar
oow
)boW ekjilnoosrepreefssnevel
e-2-1.5
e2.01(
001 Verzoek Buiten reikwijdte
002. 2020-10-27 inkomende email go x
003. 2020-10-08 correspondentie verzoeker met Buiten reikwijdte
TenneT
004. 2020-10-08 Logboek verzoeker TenneT 004 – 013 buiten
005. Werkbeschrijving TenneT reikwijdte
006. Kaart perceel
007. Kaart perceel
008. Kadastrale Kaart
009. Eigendomsinformatie
010. 2020-11-04 Binder aanvullende info
011. Adressenlijst RWS-1
012. Adressenlijst RWS-2
013. Adressenlijst RWS-3
014. 2020-12-14 email go x
015. 2021-03-15 uitgaande email go x
016. 2021-03-15 uitgaande email go x
017. 2021-03-16 uitgaand email Buiten reikwijdte
018. 2020-03-16 uitgaande email go x
019. 2020-03-22 uitgaande email go x
020. 2020-03-22 uitgaande email Buiten reikwijdte
021. 2021-03-03 Gemeenteblad Borsele ro
022. 2021-03-03 Scheldepost - Borsele ro
023. Brief aan rechthebbende aangetekend_Borsele 023-024
024. Brief aan rechthebbende_Borsele Buiten reikwijdte
025. Burgemeestersverklaring Borsele o
026. Machtiging vertegenwoordiging Borsele go x
027. Bezwaar rechthebbende inzake de zitting 027-033 buiten reikwijdte
028. 2021-03-21 inkomende email
029. 2021-03-22 uitgaande email
030. 2021-03-22 inkomende email
031. 2021-03-30 inkomende email
032. 2021-04-10 inkomende email
033. 2021-04-16 inkomende email
034. 2021-04-23 uitgaande email 034-035 buiten reikwijdte
035. Verslag hoorzitting Borsele 2021-03-25
RWS BEDRIJFSVERTROUWELIJK - PERSOONSVERTROUWELIJK Pagina 9 van 10Rijkswaterstaat Corporate
Dienst
Datum
036. 2021-05-31 uitgaande email go x
9 mei 2022
037. 2021-06-02 inkomende email go x
038. Getekend gedoogbeschikking BP incl. o Ons kenmerk
RWS-2021/41660
tekeningen
039. Kadaster bewijs van inschrijving o
gedoogbeschikking
040. Brief aan gemeente Borsele, tizl go x
gedoogbeschikking
041. Publicatie beschikking Borsele ro
042. Getekend bgm-verkl. tizl bessch. - gem. o
Borsele
043. Afschr. brief gem. Borsele aan rechthebbende 043-044 buiten reikwijdte
tizl besch.
044. 2021-07-18 inkomende emails
RWS BEDRIJFSVERTROUWELIJK - PERSOONSVERTROUWELIJK Pagina 10 van 10