File id: 492 File title: woo-laa-besluit.pdf.
Ministerie van Binnenlandse Zaken en
Koninkrijksrelaties
DGDOO
BZK
Den Haag
www.linkedin.com/company/
ministerie-van-bzk
Kenmerk
2022-0000400559
Uw kenmerk
1, 9 AUG 2D22
Datum
Betreft Besluit op uw Woo-verzoek (eerste deelbesluit)
U heeft per e-mail van 1 juli 2022 op grond van de Wet open overheid (hierna:
Woo) verzocht om openbaarmaking van alle informatie die ziet op toepassing van
algoritme in relatie tot de Landelijke Aanpak Adreskwaliteit (LAA) waaronder:
-alle documenten over het algoritme waaronder handleiding, software,
communicatie en e-mails;
-communicatie en e-mails over frauderisico ten aanzien van uitkeringen en
toeslagen over de periode januari 2019 tot en met mei 2022.
Op 1 juli 2022 heeft u bericht ontvangen dat uw verzoek in goede orde is
ontvangen. Daarbij is aangegeven dat uw verzoek binnen vier weken na de
ontvangst van uw verzoek wordt beoordeeld.
Inzake uw Woo-verzoek is er met u op 8 juli 2022 door een medewerker van mijn
ministerie telefonisch contact geweest. Met u is daarbij afgesproken dat er op uw
Woo-verzoek op uiterlijk 5 augustus 2022 zal worden beslist met een eerste
deelbesluit. Voor het (deels) openbaar maken van de overige documenten zal in
september 2022 een tweede deelbesluit volgen. Onderhavig besluit is het eerste
deelbesluit.
Het is helaas niet gelukt om dit besluit begin augustus aan u mee te delen.
Daarvoor bied ik u mijn welgemeende excuses aan.
1. Wettelijk kader
Ik begrijp uw verzoek als een verzoek op basis van de Woo. De relevante
artikelen uit de Woo kunt u vinden in bijlage 1 bij deze brief.
2. Inventarisatie documenten
Naar aanleiding van uw Woo-verzoek zijn er ten aanzien van uw verzoek om
documenten over het algoritme waaronder handleiding, software, en
risicoprofielbeschrijvingen 22 documenten gevonden. Hiervan maak ik negen
documenten volledig openbaar, zeven documenten zijn reeds openbaar en er zijn
zes documenten die ik niet openbaar maak. Op de inventarislijst in bijlage 2 van
dit besluit zijn deze documenten genoemd. In deze brief wordt vanaf nu verwezen
Pagina 1 van 4DGDOO
BZK
Datum
naar de nummers op de inventarislijst, zodat voor u duidelijk is wat ik per Kenmerk
2022-0000400559
document heb besloten en waarom ik dit heb besloten.
De Woo is niet van toepassing op documenten die al openbaar zijn. Er zijn zeven
documenten (2.1.1 t/m 2.1.7) reeds openbaar en deze staan op de inventarislijst
als zodanig aangemerkt. Op de inventarislijst staat ook aangegeven waar u deze
documenten kunt vinden.
3. Zienswijzen
Voor dit deelbesluit zijn geen betrokken belanghebbenden die gevraagd moeten
worden naar hun mening over de voorgenomen openbaarmaking van de door u
gevraagde informatie.
4. Besluit
Ik kom gedeeltelijk tegemoet aan uw verzoek en maak de gevraagde informatie
(deels) openbaar. Er zijn zes documenten die ik echter niet openbaar maak. Per
document is op de inventarislijst aangegeven welke uitzonderingsgronden zijn
toegepast.
Algemene overweging: openbaarheid t.a.v. een ieder
Als eerste wil ik u wijzen op het volgende.
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in het eerste artikel 1.1. van de
Woo. Dit is een belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. De Woo is
niet van toepassing op informatie die al openbaar is.
Algemene uitgangspunten bij toetsing aan de uitzonderingsgronden
De toetsing aan de uitzonderingsgronden verloopt als volgt. Eerst kijk ik of een
van de uitzonderingsgronden speelt. Dat doe ik meestal per alinea, soms per zin.
Vervolgens kijk ik wat voor soort uitzonderingsgrond het is. Als het een absolute
uitzonderingsgrond is, mag ik de informatie niet verstrekken. Als het een relatieve
uitzonderingsgrond is, moet ik een afweging maken tussen het algemene belang
van openbaarheid en het specifieke belang dat de uitzonderingsgrond beschermt.
Daarbij weegt het belang van openbaarheid zwaar. Als ik informatie weiger, moet
ik goed motiveren waarom ik dat doe. Dat geldt nog sterker als de informatie
ouder dan vijf jaar is.
Wanneer het gaat om informatie waar belangen van anderen bij betrokken zijn,
moet ik hen de mogelijkheid geven om een zienswijze in te dienen. Dit betekent
dat zij hun mening kunnen geven over of de informatie wel of niet openbaar
gemaakt moet worden. Het is uiteindelijk aan mij om te beslissen of ik de
informatie openbaar maak. In de inventarislijst en op de documenten heb ik
opgenomen welke uitzonderingsgronden van toepassing zijn.
Pagina 2 van 4DGDOO
BZK
Datum
Kenmerk
2022-0000400559
Met betrekking tot de informatie die ik niet openbaar maak overweeg ik het
volgende.
5. Overwegingen
Het belang van het goed functioneren van de Staat, andere publiekrechtelijke
lichamen of bestuursorganen
Op grond van artikel 5.1, tweede lid, aanhef en onder i, van de Woo kan ik geen
informatie openbaar maken wanneer dit het goed functioneren van de Staat of
andere overheden schaadt en dit belang zwaarder weegt dan het belang van
openbaarheid. Er zijn zes documenten gevonden die worden aangemerkt als
conceptteksten, ter voorbereiding van de Wijziging van de Wet basisregistratie
personen. Zie ook onder het kopje Persoonlijke beleidsopvattingen in een
document voor intern beraad,
Waar sprake is van concepten zie ik geen aanleiding om de persoonlijke
beleidsopvattingen bestemd voor intern beraad openbaar te maken. Dit omdat
het hier gaat om concepten van documenten ter voorbereiding van nieuwe
wetgeving, dan wel communicatie over die conceptdocumenten. Deze concepten
zijn nog niet 'rijp'. In de fase waarin het einddocument nog vorm moet krijgen,
moet er ruimte zijn om conceptteksten en gedachten met elkaar uit te wisselen.
Het gaat dus om het intern delen van informatie wat moet leiden tot een definitief
document. Ik acht het belangrijk dat in die voorbereidende fase om tot een
definitief besluit te komen concepten daarvan in vertrouwen kunnen worden
uitgewisseld. Gelet hierop maak ik deze conceptdocumenten in zijn geheel niet
openbaar met een beroep op het belang van het goed functioneren van de Staat.
Op dezelfde informatie is ook het bepaalde in artikel 5.2, eerste lid, van de Woo
van toepassing. Zie daartoe hieronder in het besluit.
Persoonlijke beleidsopvattingen in een document voor intern beraad
Uitgangspunt van de Woo is dat overheidsinformatie openbaar is. Dit geldt in
principe ook voor documenten opgesteld voor intern beraad. Intern beraad is het
overleg tussen ambtenaren binnen een bestuursorgaan, of binnen een kring van
bestuursorganen die gezamenlijk verantwoordelijk zijn voor een bestuurlijke
aangelegenheid. Documenten die bestemd zijn voor intern beraad kunnen
persoonlijke beleidsopvattingen bevatten. Dat is hier ook het geval. Het betreft
namelijk zes documenten ter voorbereiding van nieuwe wetgeving en
Kamerdebatten hierover en waarin ambtenaren hun opvattingen en meningen
delen. Het resultaat hiervan is uiteindelijk weergegeven in het definitieve
eindstuk. Ten aanzien van de openbaarmaking van deze persoonlijke
beleidsopvattingen geldt het volgende. Op grond van artikel 5.2, eerste lid, van
de Woo worden persoonlijke beleidsopvattingen in documenten die bestemd zijn
voor intern beraad niet openbaar gemaakt. Persoonlijke beleidsopvattingen zijn
ambtelijke adviezen, meningen, visies, standpunten en overwegingen ten
behoeve van intern beraad. Persoonlijke beleidsopvattingen zijn niet: feiten,
prognoses, beleidsalternatieven, de gevolgen van een bepaald beleidsalternatief
of andere onderdelen met een overwegend objectief karakter.
Pagina 3 van 4DGDOO
BZK
Datum
Het is van belang dat ambtenaren intern vrij met elkaar van gedachten moeten Kenmerk
2022-0000400559
kunnen wisselen over beleidskeuzes, waaronder de op internet te plaatsen tekst
bij de internetconsultatie. Een zekere mate van veiligheid is nodig om te kunnen
komen tot een effectieve besluitvorming. Ik acht het in dit geval ook niet in het
belang van een goede en democratische bestuursvoering om met toepassing van
artikel 5.2, tweede lid, de persoonlijke beleidsopvattingen toch openbaar te
maken. Gelet hierop maak ik in dit dossier de persoonlijke beleidsopvattingen
bestemd voor intern beraad niet openbaar.
6. Wijze van openbaarmaking en publicatie
De documenten die (gedeeltelijk) openbaar worden, worden samen met deze brief
digitaal aan u toegezonden.
Dit besluit en de documenten die voor iedereen (gedeeltelijk) openbaar worden,
worden op www.rijksoverheid.nl gepubliceerd.
Een kopie van dit besluit verzend ik naar de derde-belanghebbende(n).
7. Vragen
Als u vragen heeft over de afhandeling van uw verzoek, dan kunt u contact
opnemen met
Voor meer informatie over de Woo-procedure, kunt u
kijken op www.rijksoverheid.ni.
Hoogachtend,
de minister van Binnenlandse Zaken en Koninkrijksrelaties,
nam√®ns deze,
Secretaris-generaal
Belanghebbenden kunnen binnen zes weken na bekendmaking van dit besluit daartegen per
brief bezwaar maken bij de minister van Binnenlandse Zaken en Koninkrijksrelaties, Directie
Constitutionele Zaken en Wetgeving, Postbus 20011, 2500 EA Den Haag. Het bezwaarschrift
moet zijn ondertekend, voorzien zijn van een datum alsmede de naam en het adres van de
indiener en dient vergezeld te gaan van de gronden waarop het bezwaar berust en, zo
mogelijk, een afschrift van het besluit waartegen het bezwaar is gericht.
Pagina 4 van 4