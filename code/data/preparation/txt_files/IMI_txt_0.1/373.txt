File id: 373 File title: Wob-besluit_vervoer_van_wapens_en_of_munitie_van__naar__en_via_Maastricht_Airport.pdf.
> Retouradres Postbus 20201 2500 EE Den Haag
Directie Juridische Zaken
Korte Voorhout 7
2511 CW Den Haag
Postbus 20201
2500 EE Den Haag
www.rijksoverheid.nl
Inlichtingen
wooverzoekendjz@minfin.nl
www.minfin.nl
Ons kenmerk
2022-0000112443
Uw brief (kenmerk)
14 januari 2022
Datum 2 juni 2022
Betreft Besluit op uw Wob-verzoek Bijlage:
A. Relevante passages
Woo
B. Openbaar te maken
document
Geachte,
Met een beroep op de Wet openbaarheid van bestuur (hierna: Wob) heeft u
verzocht om een lijst met verleende vergunningen voor het vervoer van
wapens en/of munitie van, naar, en via Maastricht Airport.
U heeft uw verzoek eerst op 10 januari 2022 ingediend bij de provincie Limburg.
Uw verzoek is op 14 januari 2022 doorgestuurd naar mijn ministerie. Ik heb uw
verzoek op diezelfde datum ontvangen.
De ontvangst van uw verzoek heb ik u schriftelijk bevestigd bij brief van 31
januari 2022, met kenmerk 2022-0000036174. In die brief is de beslistermijn
met vier weken verdaagd.
Op 11 februari 2022 heeft u met enkele medewerkers van mijn ministerie
gesproken over uw Wob-verzoek. Tijdens dit gesprek heeft u uw verzoek nader
toegelicht. Enerzijds gaf u aan dat uw verzoek ziet op informatie omtrent
verleende vergunningen voor wapentransport met betrekking tot een tweetal
vluchten via Maastricht Airport. Anderzijds gaf u aan dat uw verzoek ziet op
informatie waaruit blijkt hoe wapensmokkel en witwassen via Maastricht Airport
worden voorkomen.
U heeft uw verzoek om openbaarmaking van informatie gedaan op grond van de
Wob. Vanaf 1 mei 2022 is de Wob vervangen door de Woo. De Woo kent geen
overgangsrecht, dit betekent dat vanaf 1 mei de Woo geldt. Dit betekent dat u
een besluit ontvangt op grond van de Woo.
Het is helaas niet gelukt om binnen de wettelijke termijn op uw verzoek te
beslissen. Hiervoor bied ik u mijn excuses aan.
Besluit
Ik besluit de door u gevraagde informatie deels openbaar te maken. Op de
inventarislijst is aangegeven welke uitzonderingsgronden zijn toegepast.
Wettelijk kader
Ik behandel uw verzoek als een verzoek op grond van de Woo. De relevante
artikelen uit de Woo kunt u vinden in bijlage A bij deze brief.
Pagina 1 van 5Inventarisatie documenten
Directie Juridische Zaken
Op basis van uw verzoek is één document aangetroffen. Dit betreft:
Ons kenmerk
ID Datum Titel Beoordeling Weigeringsgrond
2022-0000112443
1137678 10-2-2022 Handhavingsplan Deels openbaar 5.1.2.d; 5.1.2.e;
Douane 2022 buiten verzoek
Het document ziet op informatie waaruit blijkt hoe wapensmokkel en witwassen in
algemene zin worden voorkomen.
Informatie omtrent verleende vergunningen voor wapentransport met betrekking
tot de twee vluchten via Maastricht Airport is niet aangetroffen.
Informatie die buiten de reikwijdte van uw verzoek valt
U heeft in uw verzoek aangegeven over welke aangelegenheden u informatie wilt
ontvangen. Het openbaar te maken document betreft een document van
oorspronkelijk 49 pagina’s. De pagina’s die niet over de door u aangegeven
aangelegenheid gaan, en daarom in het geheel buiten reikwijdte van het verzoek
vallen, heb ik uit het document gehaald. Hierdoor blijven 9 pagina’s over.
Zienswijzen
Bij de openbaarmaking van het document spelen belangen van derden geen rol.
Overwegingen
Algemene overweging: openbaarheid t.a.v. een ieder
Als eerste wil ik u wijzen op het volgende.
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in het eerste artikel 1.1. van de
Woo. Dit is een belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. De Woo is
niet van toepassing op informatie die al openbaar is.
Het belang van inspectie, controle en toezicht door bestuursorganen
Op grond van artikel 5.1, tweede lid, aanhef en onder d, van de Woo kan ik geen
informatie openbaar maken als dit inspectie, controle of toezicht door
bestuursorganen belemmert en dit belang zwaarder weegt dan het belang van
openbaarheid. Het openbaar te maken document is door de Douane gemaakt om
de ontwikkelingen op het gebied van de handhaving, de handhavingsstrategie, de
vernieuwingen de Europese verplichtingen en het handhavingsniveau in
2022 te beschrijven. Door volledige openbaarmaking van dit document wordt
informatie over de handhavingsstrategie van de Douane algemeen bekend. Dit zal
waarschijnlijk leiden tot berekenend gedrag van personen of bedrijven, waardoor
de controle minder effect heeft. Ik vind dat het belang van openbaarmaking
daarom niet opweegt tegen de belangen van inspectie, controle en toezicht door
de Douane op de naleving van de Douanewetgeving. Ik maak deze informatie
daarom niet openbaar.
De eerbiediging van de persoonlijke levenssfeer
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. In het openbaar te
maken document staan persoonsgegevens van ambtenaren. Het gaat om
Pagina 2 van 5gegevens die herleidbaar zijn tot een persoon, zoals onder meer namen, e-
Directie Juridische Zaken
mailadressen, functienamen en telefoonnummers. In het kader van goed
werkgeverschap vind ik dat het belang van privacy zwaarder moet wegen dan het
Ons kenmerk
belang van openbaarheid. Dit ter bescherming van de privacy van de betrokken
2022-0000112443
ambtenaren.
Daarbij weegt mee dat het hier niet gaat om het opgeven van een naam aan een
individuele burger die met een ambtenaar in contact treedt, maar om
openbaarmaking op grond van de Woo.
Wijze van openbaarmaking en publicatie
Eenvoudige openbaarmaking
Het openbaar te maken document wordt samen met deze brief digitaal aan u
toegezonden.
Plaatsing op internet
Dit besluit en het document die voor iedereen (gedeeltelijk) openbaar worden,
worden op www.rijksoverheid.nl gepubliceerd.
Hoogachtend,
DE MINISTER VAN FINANCIEN,
namens deze,
mr. M.S. Bogtstra
De directeur Juridische Zaken
Rechtsmiddelenclausule
Deze brief is een besluit in de zin van de Algemene wet bestuursrecht. Op grond
van die wet kunt u tegen dit besluit binnen zes weken na de dag waarop dit
besluit is bekendgemaakt een bezwaarschrift indienen. Het bezwaarschrift moet
worden gericht aan de minister van Financiën, ter attentie van de Directie
Juridische Zaken, Postbus 20201, 2500 EE Den Haag. Het bezwaarschrift dient te
worden ondertekend en dient ten minste het volgende te bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaar zich richt;
d. een opgave van de redenen waarom u zich met het besluit niet kunt verenigen.
Pagina 3 van 5Bijlage A – Relevante artikelen Woo
Artikel 5.1
1. Het openbaar maken van informatie ingevolge deze wet blijft achterwege
voor zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft die door natuurlijke personen
of rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf 3.1
onderscheidenlijk paragraaf 3.2 van de Uitvoeringswet Algemene
verordening gegevensbescherming, tenzij de betrokkene uitdrukkelijk
toestemming heeft gegeven voor de openbaarmaking van deze
persoonsgegevens of deze persoonsgegevens kennelijk door de
betrokkene openbaar zijn gemaakt;
e. nummers betreft die dienen ter identificatie van personen die bij wet
of algemene maatregel van bestuur zijn voorgeschreven als bedoeld
in artikel 46 van de Uitvoeringswet Algemene verordening
gegevensbescherming, tenzij de verstrekking kennelijk geen inbreuk
op de levenssfeer maakt.
2. Het openbaar maken van informatie blijft eveneens achterwege voor zover
het belang daarvan niet opweegt tegen de volgende belangen:
a. de betrekkingen van Nederland met andere landen en staten en met
internationale organisaties;
b. de economische of financiële belangen van de Staat, andere
publiekrechtelijke lichamen of bestuursorganen, in geval van milieu-
informatie slechts voor zover de informatie betrekking heeft op
handelingen met een vertrouwelijk karakter;
c. de opsporing en vervolging van strafbare feiten;
d. de inspectie, controle en toezicht door bestuursorganen;
e. de eerbiediging van de persoonlijke levenssfeer;
f. de bescherming van andere dan in het eerste lid, onderdeel c,
genoemde concurrentiegevoelige bedrijfs- en fabricagegegevens;
g. de bescherming van het milieu waarop deze informatie betrekking
heeft;
h. de beveiliging van personen en bedrijven en het voorkomen van
sabotage;
i. het goed functioneren van de Staat, andere publiekrechtelijke
lichamen of bestuursorganen.
3. Indien een verzoek tot openbaarmaking op een van de in het tweede lid
genoemde gronden wordt afgewezen, bevat het besluit hiervoor een
uitdrukkelijke motivering.
4. Openbaarmaking kan tijdelijk achterwege blijven, indien het belang van de
geadresseerde van de informatie om als eerste kennis te nemen van de
informatie dit kennelijk vereist. Het bestuursorgaan doet mededeling aan de
verzoeker van de termijn waarbinnen de openbaarmaking alsnog zal
geschieden.
5. In uitzonderlijke gevallen kan openbaarmaking van andere informatie dan
milieu-informatie voorts achterwege blijven indien openbaarmaking
onevenredige benadeling toebrengt aan een ander belang dan genoemd in
het eerste of tweede lid en het algemeen belang van openbaarheid niet tegen
deze benadeling opweegt. Het bestuursorgaan baseert een beslissing tot
achterwege laten van de openbaarmaking van enige informatie op deze grond
Pagina 4 van 5ten aanzien van dezelfde informatie niet tevens op een van de in het eerste of
tweede lid genoemde gronden.
6. Het openbaar maken van informatie blijft in afwijking van het eerste lid,
onderdeel c, in geval van milieu-informatie eveneens achterwege voor zover
daardoor het in het eerste lid, onderdeel c, genoemde belang ernstig
geschaad wordt en het algemeen belang van openbaarheid van informatie
niet opweegt tegen deze schade.
7. Het eerste en tweede lid zijn niet van toepassing op milieu-informatie die
betrekking heeft op emissies in het milieu.
Pagina 5 van 5