File id: 452 File title: Woo-besluit_22-0094.pdf.
> Retouradres Postbus 43006 3540 AA Utrecht
Per mail
directie Strategie
divisie Juridische zaken
team openbaarmaking en privacy
Catharijnesingel 59
3511 GG Utrecht
Postbus 43006
3540 AA Utrecht
Datum: 27 september 2022
www.nvwa.nl
Betreft: Woo-besluit 22-0094
Onze referentie
22-0094
Geachte
In uw verzoek van 1 februari 2022, door mij ontvangen op 1 februari 2022, heeft u de Nederlandse
Voedsel en Warenautoriteit (hierna: NVWA) gevraagd informatie openbaar te maken inzake
inspecties betreffende de luchtkwaliteit in varkensstallen. Specifiek heeft u gevraagd om de
volgende informatie over de periode 1 juli 2021 t/m 31 december 2021:
- een overzicht van alle inspecties betreffende het stalklimaat in varkensstallen in deze
periode, met vermelding of het stalklimaat akkoord dan wel niet akkoord werd bevonden,
alsmede een overzicht van de waarschuwingen, herinspecties en sancties die zijn
voortgekomen uit de inspecties in deze periode waarbij het stalklimaat niet akkoord werd
bevonden;
- de (volledige) individueel ingevulde inspectieformulieren van de inspecties in varkensstallen
in deze periode waarbij het stalklimaat niet akkoord werd bevonden, waaronder maar niet
beperkt tot de door de NVWA tijdens deze inspecties gerapporteerde signaalindicatoren van
een suboptimaal stalklimaat en de ingevulde protocollen beoordelen stalklimaat, alsmede
welke specifieke sancties uit deze inspecties zijn voortgekomen;
- de (volledige) individueel ingevulde inspectieformulieren van de inspecties in varkensstallen
in deze periode waarbij het stalklimaat akkoord werd bevonden, indien in de
inspectieformulieren informatie betreffende de luchtkwaliteit in varkensstallen is
opgenomen, waaronder maar niet beperkt tot metingen, observaties en andere
signaalindicatoren betreffende het stalklimaat.
Op 1 februari heeft u bericht ontvangen dat uw verzoek in goede orde is ontvangen. Daarbij is
medegedeeld dat uw verzoek binnen vier weken na de ontvangst van verzoek wordt beoordeeld. In
de brief van 28 februari 2022 is de beslistermijn met vier weken verdaagd. Op 16 mei 2022
hebben wij een ingebrekestelling ontvangen met het verzoek om binnen twee weken alsnog een
besluit te nemen. Helaas is het mij niet gelukt om tijdig op uw verzoek te beslissen, mijn excuses
hiervoor.
Wettelijk kader
U heeft met een beroep op de Wet openbaarheid van bestuur (hierna: Wob) verzocht om
openbaarmaking. Op 1 mei 2022 is de Wet open overheid (hierna: Woo) inwerking getreden en is
de Wob ingetrokken (artikel 10.1. Woo).
Ik behandel uw verzoek als een verzoek op grond van de Wet open overheid.
Inventarisatie documenten
Op basis van uw verzoek is één document aangetroffen.
De individueel ingevulde inspectieformulieren waar u om vroeg zijn niet aangetroffen. Tijdens een
inspectie worden de inspectieformulieren wel geraadpleegd door inspecteurs, maar niet ingevuld.
Deze zijn daarom niet ingevuld terug te vinden in de systemen van de NVWA.
Besluit
Ik besluit de door u gevraagde informatie openbaar te maken.directie Strategie
divisie Juridische zaken
Onze referentie
Wijze van openbaarmaking en publicatie 22-0094
Het doc ument dat ope nbaar wo rdt, wordt samen met deze brief digitaal aan u
toegezonden.
Dit besluit en het document dat voor iedereen openbaar wordt, worden op www.rijksoverheid.nl
gepubliceerd.
Vragen
Als u vragen heeft over de afhandeling van uw verzoek, dan kunt u contact opnemen met
Voor meer informatie over de Woo-procedure, kunt u kijken op
www.rijksoverheid.nl
Hoogachtend,
De Minister van Landbouw, Natuur en Voedselkwaliteit
namens deze,
Mw I.J. Hokke MSc
Teamleider team Openbaarmaking & privacy
Bezwaarclausule
Als u het niet eens bent met dit besluit, kunt u binnen zes weken - na verzending van dit besluit -
een bezwaarschrift indienen. Doe dit op tijd, anders kan uw bezwaarschrift niet worden behandeld.
Let wel: het indienen van een bezwaarschrift schort de werking van het besluit niet op.
Bij voorkeur kunt u uw bezwaarschrift via de e-mail verzenden naar
nvwabezwaarenberoep@nvwa.nl. Uw bezwaarschrift kunt u eventueel ook per post verzenden
naar: Nederlandse Voedsel- en Warenautoriteit, divisie Juridische Zaken, team Bezwaar
en Beroep, Postbus 43006, 3540 AA Utrecht.
U dient uw bezwaarschrift ten minste te voorzien van:
 uw naam en adres;
 telefoonnummer;
 de datum;
 het kenmerk, zaaknummer van deze brief (deze gegevens vindt u in de rechterkantlijn);
 de gronden van bezwaar;
 uw handtekening.
Zou u zo vriendelijk willen zijn om een kopie van dit besluit mee te sturen?directie Strategie
divisie Juridische zaken
NB. oo k indien u uw bezwaarschrift per e-mail verstuurt, dient deze te voldoen aan Onze referentie
bovenstaande eisen. Voldoet uw bezwaarschrift niet aan deze eisen, dan wordt uw 22-0094
bezwaa rschrift niet in behande ling genomen. Het verdient de voorkeur om uw
bezwaarschrift in Pdf-formaat als bijlage toe te voegen in het e-mailbericht.
Heeft u vragen, kijk dan op www.nvwa.nl\bezwaarenberoep.
* Als u uw bezwaarschrift in een vreemde taal opstelt en een vertaling voor een goede behandeling van het bezwaar nodig is, dient u zelf
voor een vertaling van het bezwaarschrift te zorgen / If you submit your objection in a foreign language and a translation for proper
handling of the objection is required, you should provide yourself a translation of the objection.