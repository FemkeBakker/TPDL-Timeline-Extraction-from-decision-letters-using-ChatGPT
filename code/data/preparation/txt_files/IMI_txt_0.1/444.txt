File id: 444 File title: woo-besluit-op-wob-verzoek-over-fatca.pdf.
> Retouradres Postbus 20201 2500 EE Den Haag
Directie Juridische Zaken
Korte Voorhout 7
2511 CW Den Haag
Postbus 20201
2500 EE Den Haag
www.rijksoverheid.nl
Inlichtingen
wooverzoekendjz@minfin.nl
www.minfin.nl
Ons kenmerk
2022-0000150953
Uw brief (kenmerk)
15 oktober 2021
Datum 30 juni 2022
Bijlagen
Betreft Besluit op uw Woo-verzoek inzake FATCA A – Relevante artikelen Woo
B – Inventarislijst
C – Openbaar te maken
stukken
Geachte,
In uw verzoek van 15 oktober 2021, ontvangen door de Belastingdienst op 18
oktober 2021, heeft u de Belastingdienst gevraagd informatie openbaar te maken
over “alle correspondentie (brieven, emails, enz) en alle documenten, uit de
periode 2010 tot heden, van de Belastingdienst over de Foreign Account Tax
Complaince Act (hierna: FATCA) en/of FATCA-IGA en/of Accidental Americans
en/of Toeval Amerikanen”. Dit besluit ziet uitsluitend op de stukken van de
Belastingdienst. Naar aanleiding van uw Wob-verzoek aan het ministerie van
Financiën worden die stukken met twee deelbesluiten (gedeeltelijk) openbaar
gemaakt.
U heeft uw verzoek om openbaarmaking van informatie gedaan op grond van de
Wet openbaarheid van bestuur (hierna: Wob). Vanaf 1 mei 2022 is de Wob
vervangen door de Wet open overheid (hierna: Woo). De Woo kent geen
overgangsrecht, dit betekent dat vanaf 1 mei de Woo geldt. Dit betekent dat u
een besluit ontvangt op grond van de Woo.
Het verzoek is op 18 oktober 2021 door de Belastingdienst ontvangen. Bij brief
van 22 november 2021 heeft u de Belastingdienst in gebreke gesteld.
Begin januari 2022 heeft u met een medewerker van de Belastingdienst een
aantal malen contact gehad over uw Woo-verzoek. De desbetreffende
medewerker van de Belastingdienst heeft aan u uitgelegd waarom de behandeling
van uw verzoek vertraging heeft opgelopen. Ook is met u gesproken over een
concretisering van uw verzoek. U heeft niet ingestemd met een nadere
specificering van uw verzoek. Wel is met u een langere beslistermijn afgesproken.
Vervolgens heeft u een klacht ingediend over de afhandeling van uw verzoek.
Deze klacht is bij brief van 18 januari 2022 door de Belastingdienst gegrond
verklaard. Daarna heeft de Belastingdienst uw verzoek op grond van de
Uitvoeringsregeling Wob financiën op 3 maart 2022 overgedragen aan het
ministerie van Financiën.
Het is helaas niet gelukt om op tijd op uw Woo-verzoek te reageren. Hiervoor
bied ik u mijn excuses aan.
Pagina 1 van 5Besluit
Directie Juridische Zaken
Ik besluit de door u gevraagde informatie gedeeltelijk openbaar te maken.
Per document is op de inventarislijst, zie hiertoe bijlage B, aangegeven welke
Ons kenmerk
uitzonderingsgronden zijn toegepast.
2022-0000150953
Inventarisatie documenten
Er zijn 14 documenten aangetroffen die onder uw Woo-verzoek vallen.
Deze documenten zijn genoemd in de inventarislijst bij deze brief. In deze brief
wordt vanaf nu verwezen naar de nummers op de inventarislijst, zodat voor u
duidelijk is wat ik per document heb besloten en waarom ik dit heb besloten.
De Woo is niet van toepassing op documenten die al openbaar zijn. Een aantal
documenten is reeds openbaar en staat op de inventarislijst als zodanig
aangemerkt. Op de inventarislijst staat ook aangegeven waar u deze documenten
kunt vinden.
Wettelijk kader
Ik behandel uw verzoek als een verzoek op grond van de Woo. De relevante
artikelen uit de Woo kunt u vinden in bijlage A bij deze brief.
Overwegingen
Als eerste wil ik u wijzen op het volgende.
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in artikel 1.1. van de Woo. Dit is
een belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. De Woo is
niet van toepassing op informatie die al openbaar is.
De toetsing aan de uitzonderingsgronden verloopt als volgt. Eerst kijk ik of een
van de uitzonderingsgronden speelt. Dat doe ik meestal per alinea, soms per zin.
Vervolgens kijk ik wat voor soort uitzonderingsgrond het is. Als het een absolute
uitzonderingsgrond is, mag ik de informatie niet verstrekken. Als het een
relatieve uitzonderingsgrond is, moet ik een afweging maken tussen het
algemene belang van openbaarheid en het specifieke belang dat de
uitzonderingsgrond beschermt. Daarbij weegt het belang van openbaarheid
zwaar. Als ik informatie weiger, moet ik goed motiveren waarom ik dat doe. Dat
geldt nog sterker als de informatie ouder dan vijf jaar is.
Wanneer het gaat om informatie waar belangen van anderen bij betrokken zijn,
moet ik hen de mogelijkheid geven om een zienswijze in te dienen.
Dit betekent dat zij hun mening kunnen geven over of de informatie wel of niet
openbaar gemaakt moet worden. Het is uiteindelijk aan mij om te beslissen of ik
de informatie openbaar maak.
In de inventarislijst en op de documenten heb ik opgenomen welke
uitzonderingsgronden van toepassing zijn.
Het belang van de betrekkingen van Nederland met andere landen en staten en
met internationale organisaties (artikel 5.1, tweede lid, aanhef en onder a, van de
Woo)
Op grond van artikel 5.1, tweede lid, aanhef en onder a, van de Woo kan ik geen
informatie openbaar maken als dit de relatie van Nederland met andere landen,
Pagina 2 van 5staten of internationale organisaties beschadigt en dit belang zwaarder weegt dan
Directie Juridische Zaken
het belang van openbaarheid.
Ons kenmerk
Documenten 5, 6 en 12 bevatten niet openbare brieven van de Verenigde Staten
2022-0000150953
aan Nederland. Deze brieven bevatten correspondentie over internationale
afspraken rondom de Competent Authority Arrangement en de FATCA
Intergovernmental Agreement. Openbaarmaking van deze brieven kan nadelige
gevolgen hebben voor de betrekkingen tussen Nederland en de Verenigde Staten.
Het gevolg hiervan kan zijn dat toekomstige overleggen met de Verenigde Staten
moeilijker zullen verlopen. Bovendien kan openbaarmaking van de
correspondentie tussen de Verenigde Staten en Nederland ook tot gevolg hebben
dat de nog lopende onderhandelingen rondom FATCA stroever zullen verlopen. De
Verenigde Staten is over de stukken die vallen onder het verzoek aan het
ministerie van Financiën om een zienswijze gevraagd. In de reactie op die
zienswijze hebben de Verenigde Staten aangegeven bezwaar te hebben tegen
openbaarmaking van alle correspondentie tussen de Verenigde Staten en
Nederland over dit onderwerp. Die reactie geldt ook voor de onderhavige stukken.
Ik zal deze informatie daarom niet openbaar maken.
Waar van toepassing heb ik deze informatie onleesbaar gemaakt onder
vermelding van: 5.1.2.a Woo.
Het belang van het goed functioneren van de Staat, andere publiekrechtelijke
lichamen of bestuursorganen (artikel 5.1, tweede lid, aanhef en onder i, van de
Woo)
Op grond van artikel 5.1, tweede lid, aanhef en onder i, van de Woo kan ik geen
informatie openbaar maken wanneer dit het goed functioneren van de Staat of
andere overheden schaadt en dit belang zwaarder weegt dan het belang van
openbaarheid.
In documenten 7, 8, 9, 10, 13 en 14 staat informatie die het functioneren van de
Staat of andere overheden in gevaar zou kunnen brengen. Het gaat om
verwijzingen naar interne bronnen, interne e-mailadressen en algemene interne
telefoonnummers. Het belang bij het voorkomen van oneigenlijk gebruik van deze
informatie, weeg ik hier zwaarder dan het algemene belang van openbaarmaking.
Het openbaar maken van deze informatie heeft bovendien geen meerwaarde in
het licht van een goede en democratische bestuursvoering. Ik maak deze
informatie daarom niet openbaar.
Waar van toepassing heb ik deze informatie onleesbaar gemaakt onder
vermelding van: 5.1.2.i.
Wijze van openbaarmaking en publicatie
De documenten die gedeeltelijk openbaar worden, worden samen met deze brief
digitaal aan u toegezonden.
Dit besluit en de documenten die voor iedereen gedeeltelijk openbaar worden
gemaakt, worden op www.rijksoverheid.nl gepubliceerd.
Pagina 3 van 5Vragen
Directie Juridische Zaken
Als u vragen heeft over de afhandeling van uw verzoek, dan kunt u contact met
ons opnemen via de contactgegevens in de colofon. Voor meer informatie over de
Ons kenmerk
Woo-procedure, kunt u kijken op https://www.rijksoverheid.nl/onderwerpen/wet-
2022-0000150953
open-overheid-woo.
De Staatssecretaris van Financiën – Fiscaliteit en Belastingdienst
namens deze,
mr. J. Wieten
Plv. hoofddirecteur Fiscale en Juridische Zaken
Bezwaarclausule
Deze brief is een besluit in de zin van de Algemene wet bestuursrecht. Op grond
van die wet kunt u tegen dit besluit binnen zes weken na de dag waarop dit
besluit is bekendgemaakt een bezwaarschrift indienen. Het bezwaarschrift moet
worden gericht aan de staatssecretaris van Financiën, ter attentie van de Directie
Juridische Zaken, Postbus 20201, 2500 EE Den Haag. Het bezwaarschrift dient te
worden ondertekend en dient ten minste het volgende te bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaar zich richt;
d. een opgave van de redenen waarom u zich met het besluit niet kunt
verenigen.
Pagina 4 van 5Bijlage A – Relevante artikelen uit de Woo
Directie Juridische Zaken
Artikel 1.1
Ons kenmerk
Eenieder heeft recht op toegang tot publieke informatie zonder daartoe een
2022-0000150953
belang te hoeven stellen, behoudens bij deze wet gestelde beperkingen.
Artikel 5.1
2. Het openbaar maken van informatie blijft eveneens achterwege voor zover het
belang daarvan niet opweegt tegen de volgende belangen:
a. de betrekkingen van Nederland met andere landen en staten en met
internationale organisaties;
(…)
i. het goed functioneren van de Staat, andere publiekrechtelijke lichamen of
bestuursorganen.
Pagina 5 van 5