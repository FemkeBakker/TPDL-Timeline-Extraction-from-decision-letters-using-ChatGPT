File id: 182 File title: Besluit_op_Wob-verzoek_over_plannen_datacenter_Zeewolde.pdf.
Ministerie van Binnenlandse Zaken en
Koninkrijksrelaties
czw
BZK
Den Haag
www.linkedin.com/company/
ministerie-van-bzk
Kenmerk
2022-0000076867
Uw kenmerk
Bijlage(n)
2
1 7 APR 2022
Datum
Betreft besluit op uw Wob verzoek
In uw e-mail van 9 december 2021 heeft u een Wob-verzoek ingediend en vraagt
u daarbij om de volgende informatie over de periode van 25 februari 2020 tot en
met 9 december 2021:
- alle in- en uitgaande correspondentie tussen uw bestuursorgaan en de
gemeente Zeewolde/provincie Flevoland (en mogelijk ook met andere
bestuursorganen) ontvangen inzake de plannen in Zeewolde;
-alle overige documenten bij of onder u aanwezig (bijvoorbeeld over hyperscale
datacenters in Zeewolde en/of de Wieringermeer en/of andere gebieden in
Nederland) waarin op enigerlei wijze gerept wordt over hyperscale
datacenters/NOVI/overige relevante zaken inzake hyperscale datacenters.
Procesverloop
U heeft op 9 december 2021 uw Wob-verzoek ingediend. Bij brief van 10
december 2021 is uw verzoek voor ontvangst bevestigd. Over het verdere verloop
van de procedure hebben medewerkers van mijn ministerie telefonisch contact
met u onderhouden. Aan u is telefonisch kenbaar gemaakt dat er op uw eerste
vraag van uw Wob-verzoek een eerste deelbesluit zal worden genomen. Ten
aanzien van uw tweede vraag van uw Wob-verzoek worden momenteel
documenten verzameld. Hierop zal nog een tweede deelbesluit volgen.
Zienswijzen
Hierbij merk ik op dat aan derde belanghebbenden, waaronder bijvoorbeeld de
provincie Flevoland en de gemeente Zeewolde zienswijze is gevraagd. Derde
belanghebbenden hebben bezwaar gemaakt tegen openbaarmaking van de
stukken voor 9 maart 2022 in verband met een raadsvergadering. Na deze
periode zijn er geen bezwaren meer. Gelet hierop worden met het besluit de
stukken naar u toegestuurd
Wettelijk kader
Uw verzoek valt onder de reikwijdte van de Wob. Voor de relevante Wob-artikelen
verwijs ik u naar de bijlage 1.
Pagina 1 van 3czw
BZK
Datum
Inventarisatie documenten
Kenmerk
Ten aanzien van dit eerste deelbesluit zijn in totaal 18 documenten aangetroffen
2022-0000076867
die onder de reikwijdte van uw verzoek vallen. Daarbij maak ik één document
openbaar en de overige zeventien documenten deels openbaar. De aangetroffen
documenten zijn opgenomen in een inventarislijst, die als bijlage II bij dit besluit
is gevoegd.
Er zijn in de documenten met nummers 2, 5a, 8b, en 9 passages weggelakt die
geen betrekking hebben op de bestuurlijke aangelegenheid waarop uw Wob-
verzoek ziet. Deze zien op andere onderwerpen dan waarop uw Wob verzoek
betrekking heeft. Hiermee vallen deze passages buiten de reikwijdte van het
Wob-verzoek.
Besluit
Ik heb besloten zeventien documenten deels openbaar te maken met in
achtneming van de uitzonderingen en beperkingen neergelegd in artikel 10,
tweede lid, aanhef onder e, van de Wob.
Voor de motivering ten aanzien van de documenten die deels openbaar worden
gemaakt verwijs ik naar onderstaande overwegingen.
Overwegingen
Algemene overweging: openbaarheid t.a.v. een ieder
Allereerst wil ik u wijzen op het volgende. Ingevolge artikel 3, vijfde lid, van de
Wob, wordt een verzoek om informatie ingewilligd met inachtneming van het
bepaalde in de artikelen 10 en 11.
Het recht op openbaarmaking op grond van de Wob dient uitsluitend het publieke
belang van een goede en democratische bestuursvoering. Het komt iedere burger
in gelijke mate toe. Daarom kan ten aanzien van de openbaarheid geen
onderscheid worden gemaakt naar gelang de persoon of de bedoeling of belangen
van de verzoeker. Bij de te verrichten belangenafweging worden dan ook
betrokken het algemene belang bij openbaarmaking van de gevraagde informatie
en de door de weigeringsgronden te beschermen belangen, maar niet het
specifieke belang van de verzoeker.
Evenmin kent de Wob een beperkte vorm van openbaarmaking. Dit betekent dat
openbaarmaking van de gevraagde documenten uitsluitend aan u op grond van
de Wob niet mogelijk is. Indien ik aan u de betreffende documenten verstrek,
moet ik deze ook aan anderen geven indien zij daarom verzoeken. In dat licht
vindt de onderstaande belangenafweging/vinden de onderstaande
belangenafwegingen dan ook plaats.
De eerbiediging van de persoonlijke levenssfeer
Op grond van artikel 10, tweede lid, aanhef en onder e, van de Wob blijft •
verstrekking van informatie achterwege voor zover het belang daarvan niet
opweegt tegen het belang dat de persoonlijke levenssfeer wordt geëerbiedigd.
Pagina 2 van 3CZW
BZK
Datum
In de zeventien deels openbaar gemaakte documenten staan persoonsgegevens.
Kenmerk
Dit betreft gegevens die herleidbaar zijn tot een persoon, zoals onder meer
2022-0000076867
namen, e-mailadressen, functienamen en telefoonnummers. In het kader van
goed werkgeverschap ben ik van oordeel dat ten aanzien van deze gegevens het
belang dat de persoonlijke levenssfeer wordt geëerbiedigd, zwaarder moet wegen
dan het belang van openbaarheid. Dit ter bescherming van de persoonlijke
levenssfeer van de betrokken ambtenaar. Daarbij is van belang dat het hier niet
gaat om het opgeven van een naam aan een individuele burger die met een
ambtenaar in contact treedt, maar om openbaarmaking van de naam in de zin
van de Wob.
Wijze van openbaarmaking
Dit Wob-besluit wordt enkele werkdagen na toezending gepubliceerd op de
website www.rijksoverheid.nl.
Ik vertrouw erop u hiermee voldoende te hebben geïnformeerd.
Hoogachtend,
De minister van Binnenlandse Zaken en Koninkrijksrelaties,
namens deze,
.SeCretar15-generaal
Bezwaarclausule
Belanghebbenden kunnen binnen zes weken na bekendmaking van dit besluit daartegen per
brief bezwaar maken bij de minister van Binnenlandse Zaken en Koninkrijksrelaties, Directie
Constitutionele Zaken en Wetgeving, Postbus 20011, 2500 EA Den Haag. Het bezwaarschrift
moet zijn ondertekend, voorzien zijn van een datum alsmede de naam en het adres van de
indiener en dient vergezeld te gaan van de gronden waarop het bezwaar berust en, zo
mogelijk, een afschrift van het besluit waartegen het bezwaar is gericht.
Pagina 3 van 3