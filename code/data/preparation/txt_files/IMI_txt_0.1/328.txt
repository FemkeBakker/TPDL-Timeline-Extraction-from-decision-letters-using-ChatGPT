File id: 328 File title: Wob-besluit+zetelverdrag.pdf.
[…] Contactpersoon
wob@minbuza.nl
Datum 20 april 2022
Betreft Reactie op uw Wob-verzoek
Geachte […],
Met de brief van het Ministerie van Sociale Zaken en Werkgelegenheid van 1 februari
2022, ontvangen op diezelfde datum, heb ik uw informatieverzoek van 21 januari
2021 doorgestuurd gekregen. In uw brief van 21 januari 2021 heeft u met een
beroep op de Wet openbaarheid van bestuur (hierna: Wob) informatie verzocht over
de vergelijkbaarheid van de NATO Civilian Personnel Regulations (NCPR’s) met het
Nederlandse systeem van sociale zekerheid.
Concreet verzoekt u om openbaarmaking van de volgende informatie:
1) Brieven, e-mails, gespreksverslagen en faxen die gaan over de toetsing van de
vergelijkbaarheid van de NATO Civilian Personnel Regulations (in het kort: NCPR’s)
aan het Nederlandse sociale zorgverzekeringstelsel in de voorbereidingen van de
zetelovereenkomst tussen het NATO Consultation, Command and Control Agency
(NCSA) en Nederland. Referentie: Traktatenblad JAARGANG 2004 Nr. 5
[https://zoek.officielebekendmakingen.nl/trb-2004-5.html ];
2) Brieven, e-mails, gespreksverslagen, en faxen over de concepttekst ter
voorbereiding van het zetelverdrag van NC3A [Traktatenblad JAARGANG 2004 Nr.
5] tussen het Ministerie van Sociale Zaken en Werkgelegenheid en het Ministerie
van Buitenlandse Zaken;
3) Een kopie van een mogelijk schriftelijke verklaring van het ministerie van Sociale
Zaken en Werkgelegenheid aan het ministerie van Buitenlandse Zaken dat de NATO
Civillian Personnel Regulations (mogelijk in de brieven het “interne systeem” van de
NAVO genoemd) vergelijkbaar is bevonden met het Nederlandse systeem van
sociale zekerheid;
4) Alle brieven, e-mails, gespreksverslagen en faxen waarin Artikel 10 lid 2 van de
“Briefwisseling houdende een verdrag tussen het Koninkrijk der Nederlanden en de
Noordatlantische Verdragsorganisatie betreffende de voorrechten en immuniteiten
van de NATO Consultation, Command and Control Agency (NCSA); ’s-Gravenhage,
17 december 2003” [ Referentie: Traktatenblad JAARGANG 2004 Nr. 5 ] ter sprake
komt;
5) Eventuele verklaring van uw ministerie aan het ministerie van Buitenlandse
Zaken dat de NATO Civillian Personnel Regulations vergelijkbaar is bevonden met
Pagina 1 van 7de voorzieningen in de Wet arbeidsongeschiktheidsvoorziening jonggehandicapten
(WAJONG).
Op 22 februari 2022 heb ik de beslistermijn per e-mail verdaagd met vier weken
omdat de fysieke dossiers over de vestiging van de NAVO C3 organisatie in Den
Haag en de totstandkoming van het zetelverdrag (periode 1995-2004), die ik had
opgevraagd bij de rijksarchieven buiten Den Haag, nog niet waren ontvangen.
Nadat u mij op 5 april 2022 ingebreke heeft gesteld, is op 6 april 2022 telefonisch
contact met u opgenomen om te overleggen hoe uw informatieverzoek zo snel
mogelijk kan worden afgehandeld. Daarbij is tevens aangegeven dat er inmiddels 4
fysieke dossiers waren ontvangen. U heeft tijdens het telefoongesprek uw verzoek
nader geconcretiseerd. De focus van uw verzoek ligt op:
- De instemming van het Ministerie van Sociale Zaken en Werkgelegenheid met
de uitsluiting van gezinsleden van het Nederlands sociaal zekerheidsstelsel (art
10 lid 2) en
- Brief- of mailwisselingen over de concept tekst van art 10 lid 2.
Met betrekking tot uw verzoek om informatie bericht ik u als volgt.
Wettelijk kader
Uw verzoek valt onder de reikwijdte van de Wob. Voor de relevante Wob-artikelen
verwijs ik u naar de bijlage.
Inventarisatie documenten
Op basis van uw verzoek zijn in totaal 10 documenten aangetroffen. Deze
documenten zijn opgenomen in een inventarisatielijst, die als bijlage bij dit besluit
is gevoegd.
Zienswijzen
Bij de openbaarmaking van de documenten zijn derde belanghebbenden betrokken.
Deze zijn in de gelegenheid gesteld hun zienswijze te geven.
De zienswijzen van de derde belanghebbenden heb ik in mijn belangenafweging
meegenomen.
Besluit
(Deels) openbaar
Ik heb besloten (deels) aan uw verzoek tegemoet te komen en alle documenten
waarom u verzocht, (deels) openbaar te maken. Bij het niet openbaar maken van
bepaalde passages uit documenten heb ik artikel 10, tweede lid, aanhef en onder e
van de Wob toegepast. Voor de motivering verwijs ik naar het onderdeel
‘Overwegingen’ van dit besluit.
Pagina 2 van 7Reeds eerder beoordeeld/Doublure van informatie
In één document heb ik (passages van) e-mailberichten op meer plekken
aangetroffen. In deze gevallen waar sprake is van doublure van informatie heb ik
slechts één tekstdeel beoordeeld en is dezelfde passage (in een andere
mailwisseling) weggelakt. In deze weggelakte informatie heb ik dit aangegeven met
de tekst “reeds beoordeeld in voorgaande documenten”.
Overwegingen
Algemene overweging: openbaarheid t.a.v. een ieder
Allereerst wil ik u wijzen op het volgende. Ingevolge artikel 3, vijfde lid, van de
Wob, wordt een verzoek om informatie ingewilligd met inachtneming van het
bepaalde in de artikelen 10 en 11 van de Wob.
Het recht op openbaarmaking op grond van de Wob dient uitsluitend het publieke
belang van een goede en democratische bestuursvoering. Het komt iedere burger
in gelijke mate toe. Daarom kan ten aanzien van de openbaarheid geen onderscheid
worden gemaakt naar gelang de persoon of de bedoeling of belangen van de
verzoeker. Bij de te verrichten belangenafweging worden dan ook betrokken het
algemene belang bij openbaarmaking van de gevraagde informatie en de door de
weigeringsgronden te beschermen belangen, maar niet het specifieke belang van
de verzoeker.
Evenmin kent de Wob een beperkte vorm van openbaarmaking. Dit betekent dat
openbaarmaking van de gevraagde documenten uitsluitend aan u op grond van de
Wob niet mogelijk is. Indien ik aan u de betreffende documenten verstrek, moet ik
deze ook aan anderen geven indien zij daarom verzoeken. In dat licht vindt de
onderstaande belangenafweging/vinden de onderstaande belangenafwegingen dan
ook plaats.
De eerbiediging van de persoonlijke levenssfeer
Op grond van artikel 10, tweede lid, aanhef en onder e, van de Wob blijft
verstrekking van informatie achterwege voor zover het belang daarvan niet opweegt
tegen het belang dat de persoonlijke levenssfeer wordt geëerbiedigd.
In de aangetroffen documenten staan persoonsgegevens. Dit betreft namen, e-
mailadressen, telefoonnummers en andere informatie die herleidbaar is naar
betrokken individuen zoals titels en functies. Ik ben van oordeel dat ten aanzien van
de genoemde persoonsgegevens de privacy van betrokkenen prevaleert boven het
belang van openbaarmaking. Hierbij heb ik in de beoordeling meegewogen of de
betrokken personen vanuit hun functie regelmatig in de openbaarheid treden. De
genoemde persoonsgegevens heb ik verwijderd uit de documenten.
Op de inventarisatielijst en de gedeeltelijk openbaar gemaakte documenten is de
toepassing van deze uitzonderingsgrond aangegeven met de aanduiding 10.2.e.
Pagina 3 van 7Wijze van openbaarmaking en plaatsing op internet
De documenten die door mij openbaar worden gemaakt op grond van de Wob, treft
u bij dit besluit in kopie aan. De openbaar gemaakte documenten en dit besluit
worden geplaatst op Wet openbaarheid van bestuur (Wob) | Rijksoverheid.nl, zodat
ze voor een ieder beschikbaar zijn.
Mocht u naar aanleiding van dit besluit vragen hebben, kunt u contact opnemen
met de Directie Juridische Zaken van het Ministerie van Buitenlandse Zaken.
De minister van Buitenlandse Zaken,
namens deze,
de plaatsvervangend directeur van de directie Protocol en Gastlandzaken
Dit besluit is geaccordeerd in een digitale omgeving, en is om die reden niet
ondertekend
Tessa Terpstra
Tegen dit besluit kunt u binnen zes weken na de dag waarop dit is bekend gemaakt een
bezwaarschrift indienen, gericht aan de minister van Buitenlandse Zaken, t.a.v. de Directie
Juridische Zaken postbus 20061, 2500 EB Den Haag.
Pagina 4 van 7Bijlage – Relevante artikelen uit de Wob
Artikel 1
In deze wet en de daarop berustende bepalingen wordt verstaan onder:
a. document: een bij een bestuursorgaan berustend schriftelijk stuk of ander
materiaal dat gegevens bevat;
b. bestuurlijke aangelegenheid: een aangelegenheid die betrekking heeft op
beleid van een bestuursorgaan, daaronder begrepen de voorbereiding en de
uitvoering ervan;
c. intern beraad: het beraad over een bestuurlijke aangelegenheid binnen een
bestuursorgaan, dan wel binnen een kring van bestuursorganen in het kader
van de gezamenlijke verantwoordelijkheid voor een bestuurlijke
aangelegenheid;
d. niet-ambtelijke adviescommissie: een van overheidswege ingestelde
instantie, met als taak het adviseren van een of meer bestuursorganen en
waarvan geen ambtenaren lid zijn, die het bestuursorgaan waaronder zij
ressorteren adviseren over de onderwerpen die aan de instantie zijn
voorgelegd. Ambtenaren, die secretaris of adviserend lid zijn van een
adviesinstantie, worden voor de toepassing van deze bepaling niet als leden
daarvan beschouwd;
e. ambtelijke of gemengd samengestelde adviescommissie: een instantie, met
als taak het adviseren van één of meer bestuursorganen, die geheel of
gedeeltelijk is samengesteld uit ambtenaren, tot wier functie behoort het
adviseren van het bestuursorgaan waaronder zij ressorteren over de
onderwerpen die aan de instantie zijn voorgelegd;
f. persoonlijke beleidsopvatting: een opvatting, voorstel, aanbeveling of
conclusie van een of meer personen over een bestuurlijke aangelegenheid en
de daartoe door hen aangevoerde argumenten;
g. milieu-informatie: hetgeen daaronder wordt verstaan in artikel 19.1a van de
Wet milieubeheer.
Artikel 3
1. Een ieder kan een verzoek om informatie neergelegd in documenten over een
bestuurlijke aangelegenheid richten tot een bestuursorgaan of een onder
verantwoordelijkheid van een bestuursorgaan werkzame instelling, dienst of
bedrijf.
2. De verzoeker vermeldt bij zijn verzoek de bestuurlijke aangelegenheid of het
daarop betrekking hebbend document, waarover hij informatie wenst te
ontvangen.
3. De verzoeker behoeft bij zijn verzoek geen belang te stellen.
4. Indien een verzoek te algemeen geformuleerd is, verzoekt het bestuursorgaan
de verzoeker zo spoedig mogelijk om zijn verzoek te preciseren en is het hem
daarbij behulpzaam.
5. Een verzoek om informatie wordt ingewilligd met inachtneming van het
bepaalde in de artikelen 10 en 11.
Pagina 5 van 7Artikel 10
1. Het verstrekken van informatie ingevolge deze wet blijft achterwege voor zover
dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft, die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf 2 van hoofdstuk 2 van de
Wet bescherming persoonsgegevens, tenzij de verstrekking kennelijk geen
inbreuk op de persoonlijke levenssfeer maakt.
2. Het verstrekken van informatie ingevolge deze wet blijft eveneens achterwege
voor zover het belang daarvan niet opweegt tegen de volgende belangen:
a. de betrekkingen van Nederland met andere staten en met internationale
organisaties;
b. de economische of financiële belangen van de Staat, de andere
publiekrechtelijke lichamen of de in artikel 1a, onder c en d, bedoelde
bestuursorganen;
c. de opsporing en vervolging van strafbare feiten;
d. inspectie, controle en toezicht door bestuursorganen;
e. de eerbiediging van de persoonlijke levenssfeer;
f. het belang, dat de geadresseerde erbij heeft als eerste kennis te kunnen
nemen van de informatie;
g. het voorkomen van onevenredige bevoordeling of benadeling van bij de
aangelegenheid betrokken natuurlijke personen of rechtspersonen dan wel
van derden.
[…]
Artikel 11
1. In geval van een verzoek om informatie uit documenten, opgesteld ten behoeve
van intern beraad, wordt geen informatie verstrekt over daarin opgenomen
persoonlijke beleidsopvattingen.
2. Over persoonlijke beleidsopvattingen kan met het oog op een goede en
democratische bestuursvoering informatie worden verstrekt in niet tot personen
herleidbare vorm. Indien degene die deze opvattingen heeft geuit of zich erachter
heeft gesteld, daarmee heeft ingestemd, kan de informatie in tot personen
herleidbare vorm worden verstrekt.
3. Met betrekking tot adviezen van een ambtelijke of gemengd samengestelde
adviescommissie kan het verstrekken van informatie over de daarin opgenomen
persoonlijke beleidsopvattingen plaatsvinden, indien het voornemen daartoe door
het bestuursorgaan dat het rechtstreeks aangaat aan de leden van de
adviescommissie voor de aanvang van hun werkzaamheden kenbaar is gemaakt.
4. In afwijking van het eerste lid wordt bij milieu-informatie het belang van de
bescherming van de persoonlijke beleidsopvattingen afgewogen tegen het belang
van openbaarmaking. Informatie over persoonlijke beleidsopvattingen kan worden
verstrekt in niet tot personen herleidbare vorm. Het tweede lid, tweede volzin, is
van overeenkomstige toepassing.
Pagina 6 van 7Pagina 7 van 7