File id: 165 File title: Besluit_op_Wob-verzoek_mbt_de_fraudekwestie_Pels_Rijcken.pdf.
Ministerie van Justitie en Veiligheid
> Retouradres Postbus 20301 2500 EH Den Haag
Directie Wetgeving en
Aan de heer Juridische Zaken
Sector Juridische Zaken en
Wetgevingsbeleid
Turfmarkt 147
2511 DP Den Haag
Postbus 20301
2500 EH Den Haag
www.rijksoverheid.nl/jenv
Contactpersoon
T
F
Datum 17 februari 2022
Onderwerp Wob-besluit fraudekwestie Pels Rijcken Ons kenmerk
Bij beantwoording de datum
en ons kenmerk vermelden.
Geachte heer , Wilt u slechts één zaak in uw
brief behandelen.
In uw brief van 16 augustus 2021, door ons ontvangen op 17 augustus 2021, heeft
u met een beroep op de Wet openbaarheid van bestuur (hierna: Wob) om informatie
verzocht. U heeft verzocht om toezending afschriften van de navolgende
documenten (in de periode maart 2021 tot en met de datum van ontvangst van dit
Wob-verzoek):
1. Uitgaande en inkomende communicatie tussen (vertegenwoordigers van)
ministerie van Justitie en Veiligheid en (vertegenwoordigers van) Pels Rijcken over
de fraudezaak bij dit kantoor.
2. Informatievoorziening over deze fraudezaak aan de minister van Justitie en
Veiligheid.
3. Interne correspondentie over de fraudezaak.
4. Documenten over het (al dan niet voortbestaan) van de samenwerking met
Pels Rijcken als landsadvocaat.
De ontvangst van uw verzoek is schriftelijk bevestigd bij brief van 24 augustus
2021, kenmerk . In mijn brief van 7 september 2021, kenmerk , is
de beslistermijn met vier weken verdaagd tot en met 12 oktober. Bij brief van 5
oktober 2021, kenmerk , heb ik u erop gewezen dat er in het kader van
een ander Wob-verzoek dat betrekking had op dezelfde bestuursrechtelijke
aangelegenheid reeds stukken openbaar zijn gemaakt. Ik heb u daarbij gevraagd
om nader in contact te treden om te bezien welke stukken u nog wenst. U heeft mij
per e-mail van 8 oktober 2021 laten weten dat het eerdere Wob-verzoek, op 10
maart 2021 bij mij was ingediend. U gaf daarbij aan dat uw verzoek op alle
relevante documenten ziet voor de periode maart 2021 tot en met de datum van
ontvangst van uw verzoek. Het verzoek ziet dus op een andere periode.
Bij brief van 15 oktober 2021, door mij ontvangen op 18 oktober 2021 heeft u mij in
gebreke gesteld. Op 2 november heeft u beroep ingesteld bij de rechtbank Oost-
Brabant wegens niet tijdig beslissen. Op 20 januari heeft de rechtbank bepaald dat
ik binnen 2 weken na verzending van de uitspraak dien te beslissen op uw Wob-
verzoek. Het is me helaas niet gelukt deze termijn te halen. Ik bied u mijn
verontschuldigingen aan voor de vertraging in de beantwoording van uw verzoek.
Pagina 1 van 7Wettelijk kader Directie Wetgeving en
Uw verzoek valt onder de reikwijdte van de Wob. Voor de relevante Wob-artikelen Juridische Zaken
Sector Juridische Zaken en
verwijs ik u naar de bijlage 1.
Wetgevingsbeleid
Inventarisatie documenten
Datum
Op basis van uw verzoek zijn in totaal 211 documenten aangetroffen. Deze 17 februari 2022
documenten zijn opgenomen in een inventarislijst, die als bijlage 2 bij dit besluit is Ons kenmerk
gevoegd. In dit besluit wordt verwezen naar de corresponderende nummers uit de
inventarislijst, zodat per document duidelijk is wat is besloten. De
uitzonderingsgronden op de documenten zijn als volgt gecodeerd:
10.2.e: artikel 10, tweede lid, aanhef en onder e, Wob;
11.1: artikel 11, eerste lid, Wob.
10.1.c: artikel 10, eerste lid, aanhef en onder c, Wob;
10.2.g: artikel 10, tweede lid, aanhef en onder g, Wob;
De fraudezaak bij Pels Rijcken is onderwerp geweest van diverse Kamerbrieven met
bijlagen. Reeds openbare informatie valt niet onder de Wob en is daarom niet
geïnventariseerd.
Zienswijzen
Er zijn derde belanghebbenden bij de openbaarmaking van de documenten. Deze
zijn in de gelegenheid gesteld hierover hun zienswijze te geven. De zienswijzen van
de derde belanghebbenden heb ik in mijn belangenafweging meegenomen. Zie het
onderdeel Overwegingen van dit besluit.
Besluit
De documenten met nummers 14, 16, 86, 87, 94, 108, 109, 111, 112, 114, 115,
117, 118, 120, 121, 123, 124, 127, 128, 132, 141, 143, 144, 157, 159, 160, 165,
166, 167, 168, 169, 170, 175, 184, 189, 191, 194, 200, 202 zijn reeds openbaar
en vallen derhalve buiten de reikwijdte van de Wob.
Ik heb besloten (passages in) de door u gevraagde informatie opgenomen in de
documenten met nummers 3, 34, 36, 38, 44, 47, 53, 55, 61, 63, 65, 67, 70, 74,
78, 91, 106, 140, 146, 151, 152, 153, 182, 196, 199 niet openbaar te maken.
De door u gevraagde informatie opgenomen in de documenten met de overige
nummers maak ik openbaar met uitzondering van de daarin opgenomen
persoonsgegevens, passages uit documenten die zijn opgesteld ten behoeve van
intern beraad die persoonlijke beleidsopvattingen bevatten, passages die
onevenredig benadelend zijn voor derden en passages die bedrijfsvertrouwelijke
informatie bevatten. Voor de motivering verwijs ik naar de overwegingen
hieronder.
Overwegingen
Algemene overweging: openbaar voor eenieder
Allereerst wil ik u wijzen op het volgende. Ingevolge artikel 3, vijfde lid, van de
Wob, wordt een verzoek om informatie ingewilligd met inachtneming van het
bepaalde in de artikelen 10 en 11.
Het recht op openbaarmaking op grond van de Wob dient uitsluitend het publieke
belang van een goede en democratische bestuursvoering. Het komt iedere burger
in gelijke mate toe. Daarom kan ten aanzien van de openbaarheid geen
onderscheid worden gemaakt naar gelang de persoon of de bedoeling of belangen
Pagina 2 van 7van de verzoeker. Bij de te verrichten belangenafweging worden dan ook Directie Wetgeving en
betrokken het algemene belang bij openbaarmaking van de gevraagde informatie Juridische Zaken
Sector Juridische Zaken en
en de door de weigeringsgronden te beschermen belangen, maar niet het
Wetgevingsbeleid
specifieke belang van de verzoeker. Evenmin kent de Wob een beperkte vorm van
openbaarmaking. Dit betekent dat openbaarmaking van de gevraagde
Datum
documenten uitsluitend aan u op grond van de Wob niet mogelijk is. Indien ik aan 17 februari 2022
u de betreffende documenten verstrek, moet ik deze ook aan anderen geven Ons kenmerk
indien zij daarom verzoeken. In dat licht vinden de onderstaande
belangenafwegingen dan ook plaats.
Bedrijfs- en fabricagegegevens
Artikel 10, eerste lid, aanhef en onder c, van de Wob bepaalt dat het verstrekken
van informatie achterwege blijft voor zover dit bedrijfs- en fabricagegegevens
betreft, die door natuurlijke personen of rechtspersonen vertrouwelijk aan de
overheid zijn medegedeeld. Onder bedrijfsgegevens moet blijkens bestendige
jurisprudentie worden verstaan: al die gegevens waaruit wetenswaardigheden
kunnen worden afgelezen of afgeleid met betrekking tot de technische
bedrijfsvoering of het productieproces dan wel met betrekking tot de afzet van
producten of de kring van afnemers of leveranciers. Cijfers of gegevens die de
financiële bedrijfsvoering en financiële stromen betreffen, worden eveneens als
bedrijfs- en fabricagegegevens aangemerkt.
In de documenten met nummers 99 en 101 staan bedrijfsgegevens, inhoudende
de uurtarieven van verschillende medewerkers van het kantoor Houthoff. Die
informatie is in het kader van facturering van het onderzoek door kantoor
Houthoff vertrouwelijk aan mij overhandigd en is niet openbaar toegankelijk. De
derde-belanghebbende heeft aangegeven dat openbaarmaking de
concurrentiepositie van Houthoff zou kunnen schaden. Ik zal deze informatie dan
ook - overeenkomstig de ontvangen zienswijze - niet openbaar maken.
Daar waar ik toepassing heb gegeven aan deze weigeringsgrond, heb ik dit in de
inventarislijst en het document aangegeven met de aanduiding "10.1.c".
De eerbiediging van de persoonlijke levenssfeer
Op grond van artikel 10, tweede lid, aanhef en onder e, van de Wob blijft
verstrekking van informatie achterwege voor zover het belang daarvan niet
opweegt tegen het belang dat de persoonlijke levenssfeer wordt geëerbiedigd.
In vrijwel alle documenten staan persoonsgegevens. Ik ben van oordeel dat ten
aanzien van het merendeel van deze gegevens het belang dat de persoonlijke
levenssfeer wordt geëerbiedigd, zwaarder moet wegen dan het belang van
openbaarheid. Daarom heb ik de persoonsgegevens onleesbaar gemaakt in deze
documenten.
In de documenten gaat het in de eerste plaats om namen, directe
contactgegevens, functie-aanduidingen en tot een individuele persoon herleidbare
extensies van bewindslieden, ambtenaren en externen. Openbaarmaking van de
directe contactgegevens van ambtenaren en externen heeft naar mijn oordeel
beperkte toegevoegde waarde, omdat de algemene contactgegevens van mijn
ministerie en de organisaties van de externen reeds openbaar zijn. Die beperkte
toegevoegde waarde weegt niet op tegen de potentiële hinder die ambtenaren en
externen ervan kunnen ondervinden als hun directe contactgegevens voor
eenieder openbaar zijn.
Voor zover het de namen van ambtenaren betreft is het volgende van belang.
Weliswaar kan, waar het gaat om beroepshalve functioneren van ambtenaren,
slechts in beperkte mate een beroep worden gedaan op het belang van
eerbiediging van hun persoonlijke levenssfeer. Dit ligt anders indien het
Pagina 3 van 7openbaarmaking van namen van de ambtenaren betreft. Namen zijn immers Directie Wetgeving en
persoonsgegevens en het belang van eerbiediging van de persoonlijke levenssfeer Juridische Zaken
Sector Juridische Zaken en
kan zich tegen openbaarmaking daarvan verzetten. Daarbij is van belang dat het
Wetgevingsbeleid
hier niet gaat om het opgeven van een naam aan een individuele burger die met
een ambtenaar in contact treedt, maar om openbaarmaking van de naam in de
Datum
zin van de Wob. De functie-aanduidingen van de ambtenaren zijn tevens 17 februari 2022
onleesbaar gemaakt, omdat hiermee de naam van de betreffende ambtenaar te Ons kenmerk
achterhalen is.
Tot slot zijn bepaalde e-mail extensies van ambtenaren onleesbaar gemaakt,
omdat deze te herleiden zijn tot een individuele ambtenaar.
Voor zover het de namen van externen betreft is het volgende van belang. Namen
zijn persoonsgegevens en het belang van eerbiediging van de persoonlijke
levenssfeer kan zich tegen openbaarmaking daarvan verzetten. Ook het
merendeel van de namen van medewerkers van advocatenkantoren zijn
onleesbaar gemaakt, omdat zij in de documenten niet optreden als advocaat in
een procedure en daarmee niet in de openbaarheid treden. De functie-
aanduidingen van de externen zijn tevens onleesbaar gemaakt, omdat hiermee de
naam van de externen te achterhalen is.
Het voorkomen van onevenredige bevoordeling of benadeling
Op grond van artikel 10, tweede lid, aanhef en onder g, van de Wob blijft
verstrekking van informatie achterwege voor zover het belang daarvan niet
opweegt tegen het belang van het voorkomen van onevenredige bevoordeling of
benadeling van bij de aangelegenheid betrokken natuurlijke personen of
rechtspersonen dan wel van derden.
In de documenten met nummers 1, 6, 11, 12 geeft één van de vereffenaren van
een stichting een persoonlijke reflectie op een mediapublicatie aan Pels Rijcken.
Gelet op de aard en de inhoud van de gevraagde informatie staat artikel 10,
tweede lid, aanhef en onder g, van de Wob aan openbaarmaking in de weg.
Openbaarmaking zou de relatie tussen de vereffenaars en Pels Rijcken kunnen
verstoren en daarmee onevenredige benadeling opleveren. Een dergelijke
verstoring kan bovendien negatieve gevolgen hebben voor het financiële belang
van rechthebbenden die in de mediapublicatie worden genoemd. Het belang bij
het voorkomen van onevenredige benadeling weeg ik hier zwaarder dan het
algemene belang van openbaarmaking.
In het document met nummer 1 wordt door de Landsadvocaat toegelicht wat op
dat moment de stand van zaken was in het dossier Converium. Er wordt in
vergaande mate inzicht gegeven in de gemaakte afspraken in de
Vereffeningsovereenkomst. Openbaarmaking zou de relatie tussen de
vereffenaars en Pels Rijcken kunnen verstoren en daarmee onevenredige
benadeling opleveren. Door openbaarmaking zou een vlotte en correcte
afhandeling in gevaar kunnen komen met alle negatieve gevolgen voor de
(financiële) belangen van Pels Rijcken. Het belang bij het voorkomen van
onevenredige benadeling weeg ik hier zwaarder dan het algemene belang van
openbaarmaking.
In de document met nummer 2 en 5 staan passages die inzicht geven in en
reflecteren op de strategische afwegingen die Pels Rijcken in de omgang met en
communicatie over deze kwestie heeft gemaakt en die inzicht geven in de op te
Pagina 4 van 7stellen woordvoeringslijn van Pels Rijcken. Het document met nummer 3 bevat Directie Wetgeving en
een conceptpersbericht van Pels Rijcken. In de van de derde-belanghebbende Juridische Zaken
Sector Juridische Zaken en
ontvangen zienswijze wordt erop gewezen dat openbaarmaking van deze
Wetgevingsbeleid
afwegingen en persbericht Pels Rijcken - zijnde een commercieel bedrijf -
onevenredig zou benadelen. De openbaarmaking zou kunnen leiden tot
Datum
reputatieschade, voordelen voor concurrenten en daarmee financiële schade. Het 17 februari 2022
belang bij het voorkomen van onevenredig nadeel bij een commerciële Ons kenmerk
onderneming weeg ik hier zwaarder dan het algemene belang van
openbaarmaking. Ten aanzien van het concept van het persbericht geldt dat
openbaarmaking hiervan ertoe kan leiden dat men binnen het kantoor van de
Landsadvocaat zich niet meer vrij zou voelen dergelijke concepten te delen met
de Staat, hetgeen de goede verstandhouding in de cliëntrelatie in de weg kan
staan. Ik ben van oordeel dat artikel 10, tweede lid, aanhef en onder g, van de
Wob aan openbaarmaking van deze informatie in de weg staat. Daarbij weeg ik
mee dat het definitieve persbericht van Pels Rijcken openbaar toegankelijk is op
diens website.
In de documenten met nummers 152 en 153 wordt door een ambtenaar een
persoonlijke beleidsopvatting geuit die, blijkens de mailwisseling, berust op een
misverstand. In de van de derde-belanghebbende ontvangen zienswijze wordt
erop gewezen dat openbaarmaking van deze onjuiste opvatting Pels Rijcken -
zijnde een commercieel bedrijf - onevenredig zou benadelen. Het belang bij het
voorkomen van onevenredig nadeel bij een commerciële onderneming weeg ik
hier zwaarder dan het algemene belang van openbaarmaking van een persoonlijk
beleidsopvatting in een stuk voor intern beraad dat door de betrokken ambtenaar
later in de mailwisseling ook wordt geduid als onjuist.
Daar waar ik toepassing heb gegeven aan deze weigeringsgrond, heb ik dit in de
inventarislijst en de documenten aangegeven met de aanduiding "10.2.g".
Persoonlijke beleidsopvattingen in een stuk voor intern beraad
Uitgangspunt van de Wob is dat overheidsinformatie openbaar is. Dit geldt in
beginsel ook voor documenten opgesteld ten behoeve van intern beraad. Dit is
het beraad over een bestuurlijke aangelegenheid binnen een bestuursorgaan, dan
wel binnen een kring van overheden in het kader van de gezamenlijke
verantwoordelijkheid voor een bestuurlijke aangelegenheid. Uit de
wetsgeschiedenis blijkt dat onder het begrip 'documenten opgesteld ten behoeve
van intern beraad' onder meer moeten worden begrepen: nota's van ambtenaren
aan hun politieke en ambtelijk leidinggevenden, correspondentie tussen de
onderdelen van een ministerie en tussen ministeries onderling, concepten van
stukken, agenda's, notulen, samenvattingen en conclusies van interne
besprekingen en rapporten van ambtelijke adviescommissies. Degene die de
stukken heeft opgesteld moet de bedoeling hebben gehad dat ze zouden dienen
voor intern beraad.
Artikel 11, eerste lid, van de Wob bepaalt dat uit documenten die zijn opgesteld
ten behoeve van intern beraad geen informatie wordt verstrekt over persoonlijke
beleidsopvattingen. Onder 'persoonlijke beleidsopvattingen' wordt verstaan:
ambtelijke adviezen, visies, standpunten en overwegingen. Dergelijke opvattingen
worden in beginsel niet openbaar gemaakt omdat een zekere mate van veiligheid
en vertrouwelijkheid noodzakelijk is om te kunnen komen tot een effectieve
besluitvorming. Ambtenaren en bestuurders moeten onderling en met
bewindspersonen kunnen brainstormen. Feiten, prognoses, beleidsalternatieven,
Pagina 5 van 7de gevolgen van een bepaald beleidsalternatief of andere onderdelen met een Directie Wetgeving en
overwegend objectief karakter worden door mij niet beschouwd als persoonlijke Juridische Zaken
Sector Juridische Zaken en
beleidsopvattingen. De totstandkoming van beleid en regelgeving wordt met de
Wetgevingsbeleid
openbaarheid van dergelijke informatie inzichtelijk.
Datum
Openbaarmaking niet in belang van een goede en democratische bestuursvoering: 17 februari 2022
conceptversies Ons kenmerk
De documenten met nummers 34, 36, 38, 44, 47, 53, 55, 58, 59, 61, 63, 65, 67,
68, 69, 70, 71, 72, 73, 74, 75, 78, 79, 84, 88, 91, 106, 140, 146, 151, 152, 153,
182, 196, 199 zijn conceptversies van of passages met tekstsuggesties voor
documenten die een definitieve versie kennen. Voor zover reeds een definitieve
versie beschikbaar is en de definitieve versie openbaar is of wordt met dit Wob
besluit, geldt dat de informatie in de conceptversie welke is opgenomen in de
definitieve versie daarvan, daarmee reeds openbaar is. De delen in de
conceptversies welke niet of afwijkend zijn opgenomen in de definitieve versie,
dienen te worden aangemerkt als opvattingen, adviezen en conclusies welke
moeten worden gekwalificeerd als persoonlijke beleidsopvattingen.
Conceptversies of passages met tekstsuggesties worden daarom niet openbaar
gemaakt. Zie in dit kader ook: ABRvS 27 december 2017,
ECLI:NL:RVS:2017:3563. Gelet op de aard en de inhoud van de documenten,
acht ik het niet in het belang van een goede en democratische bestuursvoering
om met toepassing van artikel 11, tweede lid, van de Wob over deze persoonlijke
beleidsopvattingen informatie te verstrekken in niet tot personen herleidbare
vorm. Daarvoor acht ik het doorslaggevend dat de definitieve versies van de
documenten reeds openbaar zijn of worden met dit Wob besluit. Het in het
publieke domein brengen van meerdere versies van een document, kan leiden tot
verwarring over de geldende versie en acht ik daarom niet in het belang van een
goede en democratische bestuursvoering. Waar ik toepassing heb gegeven aan
deze weigeringsgrond, heb ik dit in de documenten en op de inventarislijst
aangeduid met "11.1".
Wijze van openbaarmaking
De documenten die met dit besluit (deels) openbaar worden gemaakt, treft u bij
dit besluit in kopie aan. Dit besluit en de daarbij openbaar te maken stukken
zullen op Rijksoverheid.nl worden geplaatst.
De Minister van Justitie en Veiligheid,
namens deze,
Strategisch raadadviseur/Cotirdinator
juridische procedures Sector Juridische Zaken
en Wetgevingsbeleid
Pagina 6 van 7Bezwaarclausule Directie Wetgeving en
Tegen dit besluit kunt u binnen zes weken na de dag waarop dit is bekend Juridische Zaken
Sector Juridische Zaken en
gemaakt een bezwaarschrift indienen. Het bezwaarschrift moet door de indiener
Wetgevingsbeleid
zijn ondertekend en bevat ten minste zijn naam en adres, de dagtekening, een
omschrijving van het besluit waartegen het bezwaar is gericht en de gronden
Datum
waarop het bezwaar rust. Dit bezwaarschrift moet worden gericht aan: de Minister 17 februari 2022
van Justitie en Veiligheid, t. a. v. Directie Wetgeving en Juridische Zaken, sector Ons kenmerk
Juridische Zaken en Wetgevingsbeleid, Postbus 20301, 2500 EH 's-Gravenhage.
Pagina 7 van 7