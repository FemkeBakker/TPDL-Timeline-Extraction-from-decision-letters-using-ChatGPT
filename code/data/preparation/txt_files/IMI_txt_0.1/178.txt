File id: 178 File title: Besluit_op_Wob-verzoek_over_naamswijziging_Republiek_Macedoni_.pdf.
> Retouradres Postbus 20061 2500 EB Den Haag
Directie Europa
[....] Rijnstraat 8
2515 XP Den Haag
Postbus 20061
2500 EB Den Haag
Nederland
www.rijksoverheid.nl
www.nederlandwereldwijd.nl
Onze referentie
MinBuZa.2022.11538-20
Bijlagen
Datum 11 maart 2022
1.Relevante artikelen uit de Wob
2.Documentenlijst
3.Openbaar gemaakte documenten
Betreft Uw Wob-verzoeken inzake de naamswijziging van de Republiek Macedonië
naar de Republiek Noord-Macedonië
Geachte [.....],
Bij brief van 3 november 2021 en per e-mail op 8 november 2021, heeft u bij dit
ministerie een Wob-verzoek ingediend inzake documenten met betrekking tot de
naamswijziging van de Republiek Macedonië naar de Republiek Noord-Macedonië.
U heeft daarbij concreet gevraagd om informatie over:
• De gebeurtenissen in de Republiek Macedonië met betrekking op de
naamswijziging, vanaf het moment van ondertekening van de Prespa-
overeenkomst (zoals bijvoorbeeld bedoeld in de brief van de Minister van
Buitenlandse Zaken aan de Tweede Kamer d.d. 4 september 2020, Kamerstuk
23987-386);
• Het referendum in de Republiek Macedonië dat plaatsvond op 30 september 2018
naar aanleiding van de Prespa-overeenkomst, met inbegrip van de organisatie
daarvan, de vraagstelling in het referendum en de uitslag;
• De parlementaire procedure in de Republiek Macedonië die tot de benodigde
grondwetswijziging voor de naamswijziging heeft geleid;
• In de (in ieder geval Macedonische) pers dan wel op een andere manier in de (in
ieder geval Macedonische) samenleving aan bod gekomen berichtgeving met
betrekking op signalen over en/of beschuldigingen tegen de Macedonische
regering en/of rechterlijke macht over (vermeend) misbruik van strafrechtelijke
vervolging van gekozen parlementsleden van de oppositie in het parlement, naar
Pagina 1 van 8aanleiding van de bestorming van het Macedonische parlement d.d. 27 april 2017,
met als (vermeend) doel parlementsleden te beïnvloeden in hun standpunt in de
voornoemde parlementaire procedure ten aanzien van de naamswijziging van het
land.
De ontvangst van uw verzoek is schriftelijk bevestigd op 10 november 2021. Bij e-mail
van 22 november 2021 bent u verzocht om een nadere specificering van uw verzoek.
Vervolgens heeft uw verzoek nader gespecificeerd bij e-mail van 30 november 2021.
Per e-mail van 1 december 2021 is de beslistermijn met vier weken verdaagd tot 31
december 2021. Bij e-mail van 12 januari 2022 heeft u geïnformeerd naar de stand van
zaken. Op respectievelijk 12 januari en 17 februari 2022 bent u bij e-mail geïnformeerd
over de verwachte termijn waarbinnen op uw verzoek zou worden besloten.
Algemene toelichting
Graag merk ik, in toelichtende zin, op dat Nederland in het proces van de
naamswijziging van Macedonië naar Noord-Macedonië geen rol speelde. Het Prespa-
akkoord waar de naamswijziging in werd vastgelegd is een bilaterale overeenkomst
tussen Griekenland en Noord-Macedonië. De twee landen losten op deze wijze een
bilateraal geschil op, waar Nederland en alle andere EU Lidstaten buiten stonden. Wel
verwelkomde Nederland het feit dat er een oplossing was gevonden waardoor dit
bilaterale geschil niet langer in de weg stond van het NAVO- en EU-toetredingsproces
van Noord-Macedonië.
Wettelijk kader
Uw verzoek valt onder de reikwijdte van de Wob. Voor de relevante Wob-artikelen
verwijs ik u naar bijlage 1.
Inventarisatie documenten
Op basis van uw verzoek zijn in totaal 30 documenten aangetroffen. Deze zijn
opgenomen in een documentenlijst, die als bijlage 2 bij dit besluit is gevoegd.
In dit besluit wordt verwezen naar de corresponderende nummers uit de
documentenlijst, zodat per document duidelijk is wat is besloten.
Zienswijzen
Voor een deel van de documenten geldt dat derde belanghebbenden in de gelegenheid zijn
gesteld hierover een zienswijze te geven. De zienswijze van de derde belanghebbenden
heb ik in mijn belangenafweging meegenomen.
Besluit
Ik heb besloten om deels aan uw verzoek tegemoet te komen. Een deel van de
informatie waarom u heeft verzocht, maak ik (gedeeltelijk) openbaar op grond van de
Wob. Ik verwijs hiervoor naar de documentenlijst.
Voorts heb ik besloten om een deel van de door u gevraagde documenten niet openbaar
te maken. Dit heb ik gedaan met een beroep op artikel 10, tweede lid, aanhef en onder a
van de Wob.
Voor de motivering van de geweigerde documenten en passages verwijs ik naar het
onderdeel "Overwegingen" van dit besluit.
Pagina 2 van 8Overwegingen
Algemene overweging: openbaarheid t.a.v. een ieder
Allereerst wil ik u wijzen op het volgende. Ingevolge artikel 3, vijfde lid, van de Wob, wordt
een verzoek om informatie ingewilligd met inachtneming van het bepaalde in de artikelen
10 en 11 van de Wob. Het recht op openbaarmaking op grond van de Wob dient uitsluitend
het publieke belang van een goede en democratische bestuursvoering. Het komt iedere
burger in gelijke mate toe. Daarom kan ten aanzien van de openbaarheid geen
onderscheid worden gemaakt naar gelang de persoon of de bedoeling of belangen van de
verzoeker. Bij de te verrichten belangenafweging worden dan ook betrokken het algemene
belang bij openbaarmaking van de gevraagde informatie en de door de weigeringsgronden
te beschermen belangen, maar niet het specifieke belang van de verzoeker.
Evenmin kent de Wob een beperkte vorm van openbaarmaking. Dit betekent dat
openbaarmaking van de gevraagde documenten uitsluitend aan u op grond van de Wob
niet mogelijk is. Indien ik aan u de betreffende documenten verstrek, moet ik deze ook
aan anderen geven indien zij daarom verzoeken. In dat licht vinden de onderstaande
belangenafwegingen dan ook plaats.
Betrekkingen van Nederland met andere staten en met internationale organisaties
Op grond van artikel 10, tweede lid, aanhef en onder a, van de Wob blijft verstrekking van
informatie achterwege voor zover het belang daarvan niet opweegt tegen het belang van
de betrekkingen van Nederland met andere staten.
Bij (passages uit) meerdere documenten is het belang van de betrekkingen van
Nederland met andere staten, in het bijzonder met Noord-Macedonië, in het geding.
Op de eerste plaats, betreft het de diplomatieke correspondentie met de Republiek
Noord-Macedonië met betrekking tot de naamswijziging.
Op de tweede plaats, betreft het informatie inzake de voorbereiding van of die afkomstig
is uit bilaterale gesprekken die in dit kader hebben plaatsgevonden.
Op de derde plaats gaat het om informatie over de standpunten van andere staten en/of
Europese instellingen die niet openbaar is. Het gaat tevens om informatie waarin de
houding van andere staten en/of Europese instellingen wordt geanalyseerd of voorspeld.
Afwegende het belang van de internationale betrekkingen en het publieke belang van
openbaarmaking, acht ik het eerste zwaarder wegen. Ik heb daarom besloten om de
desbetreffende informatie niet openbaar te maken.
De eerbiediging van de persoonlijke levenssfeer
Op grond van artikel 10, tweede lid, aanhef en onder e, van de Wob blijft verstrekking
van informatie achterwege voor zover het belang daarvan niet opweegt tegen het belang
dat de persoonlijke levenssfeer wordt geëerbiedigd.
Alle aangetroffen documenten bevatten informatie die raakt aan de persoonlijke
levenssfeer van personen, zoals namen, (e-mail)adressen en/of telefoonnummers.
Openbaarmaking van deze informatie zou naar mijn oordeel de eerbiediging van de
persoonlijke levenssfeer van de betrokkenen schaden.
Pagina 3 van 8Ten aanzien van deze gegevens ben ik van mening dat het belang dat de persoonlijke
levenssfeer wordt geëerbiedigd, zwaarder moet wegen dan het belang van
openbaarheid. Ik maak deze persoonsgegevens, evenals informatie waaruit
persoonsgegevens kunnen worden afgeleid, daarom niet openbaar.
Persoonlijke beleidsopvattingen in een stuk voor intern beraad
Artikel 11, eerste lid, van de Wob bepaalt dat in geval van een verzoek om informatie uit
documenten, opgesteld ten behoeve van intern beraad, geen informatie wordt verstrekt
over daarin opgenomen persoonlijke beleidsopvattingen.
Uitgangspunt van de Wob is dat overheidsinformatie openbaar is. Dit geldt in beginsel
ook voor documenten opgesteld ten behoeve van intern beraad. Dit is het beraad over
een bestuurlijke aangelegenheid binnen een bestuursorgaan, dan wel binnen een kring
van overheden in het kader van de gezamenlijke verantwoordelijkheid voor een
bestuurlijke aangelegenheid. Uit de wetsgeschiedenis blijkt dat onder het begrip
‘documenten opgesteld ten behoeve van intern beraad’ onder meer moeten worden
begrepen: nota’s van ambtenaren aan hun politieke en ambtelijk leidinggevenden,
correspondentie tussen de onderdelen van een ministerie en tussen ministeries
onderling, concepten van stukken, agenda’s, notulen, samenvattingen en conclusies van
interne besprekingen en rapporten van ambtelijke adviescommissies. Degene die de
stukken heeft opgesteld moet de bedoeling hebben gehad dat ze zouden dienen voor
intern beraad.
Een deel van de aangetroffen documenten betreffen e-mailberichten die zijn uitgewisseld
tussen mijn ministerie en de Rijksdienst voor Identiteitsgegevens. In deze e-mails zijn
visies, standpunten en overwegingen van ambtenaren opgenomen ten aanzien van de
implementatie van de naamswijziging in Nederland.
Ik acht het van belang dat betrokkenen vrijelijk en in vertrouwelijke sfeer met elkaar
van gedachten kunnen wisselen zonder zich daarin belemmerd te voelen door de
gedachte dat hun persoonlijke beleidsopvattingen openbaar kunnen worden gemaakt.
Daarom heb ik de desbetreffende passages in de documenten onleesbaar gemaakt.
De minister van Buitenlandse Zaken, namens deze,
Mauritz Verheijden, plaatsvervangend directeur Europa
Dit besluit is niet voorzien van een natte handtekening vanwege de (werk)voorschriften
rondom COVID-19. In een formele en beveiligde omgeving is vastgelegd dat de
beslissingsbevoegde akkoord is met de inhoud van dit document en de verzending
daarvan.
Tegen dit besluit kunt u binnen zes weken na de dag waarop dit is bekend gemaakt een
bezwaarschrift indienen, gericht aan de minister van Buitenlandse Zaken, t.a.v. DJZ-NR,
postbus 20061, 2500 EB Den Haag.
Pagina 4 van 8Bijlage 1 – Relevante artikelen uit de Wob
Artikel 1
In deze wet en de daarop berustende bepalingen wordt verstaan onder:
a. document: een bij een bestuursorgaan berustend schriftelijk stuk of ander
materiaal dat gegevens bevat;
b. bestuurlijke aangelegenheid: een aangelegenheid die betrekking heeft op
beleid van een bestuursorgaan, daaronder begrepen de voorbereiding en de
uitvoering ervan;
c. intern beraad: het beraad over een bestuurlijke aangelegenheid binnen een
bestuursorgaan, dan wel binnen een kring van bestuursorganen in het kader
van de gezamenlijke verantwoordelijkheid voor een bestuurlijke
aangelegenheid;
d. niet-ambtelijke adviescommissie: een van overheidswege ingestelde
instantie, met als taak het adviseren van een of meer bestuursorganen en
waarvan geen ambtenaren lid zijn, die het bestuursorgaan waaronder zij
ressorteren adviseren over de onderwerpen die aan de instantie zijn
voorgelegd. Ambtenaren, die secretaris of adviserend lid zijn van een
adviesinstantie, worden voor de toepassing van deze bepaling niet als leden
daarvan beschouwd;
e. ambtelijke of gemengd samengestelde adviescommissie: een instantie, met
als taak het adviseren van één of meer bestuursorganen, die geheel of
gedeeltelijk is samengesteld uit ambtenaren, tot wier functie behoort het
adviseren van het bestuursorgaan waaronder zij ressorteren over de
onderwerpen die aan de instantie zijn voorgelegd;
f. persoonlijke beleidsopvatting: een opvatting, voorstel, aanbeveling of
conclusie van een of meer personen over een bestuurlijke aangelegenheid en
de daartoe door hen aangevoerde argumenten;
g. milieu-informatie: hetgeen daaronder wordt verstaan in artikel 19.1a van de
Wet milieubeheer.
Artikel 3
1. Een ieder kan een verzoek om informatie neergelegd in documenten over een
bestuurlijke aangelegenheid richten tot een bestuursorgaan of een onder
verantwoordelijkheid van een bestuursorgaan werkzame instelling, dienst of
bedrijf.
2. De verzoeker vermeldt bij zijn verzoek de bestuurlijke aangelegenheid of het
daarop betrekking hebbend document, waarover hij informatie wenst te
ontvangen.
3. De verzoeker behoeft bij zijn verzoek geen belang te stellen.
4. Indien een verzoek te algemeen geformuleerd is, verzoekt het bestuursorgaan
de verzoeker zo spoedig mogelijk om zijn verzoek te preciseren en is het hem
daarbij behulpzaam.
5. Een verzoek om informatie wordt ingewilligd met inachtneming van het
bepaalde in de artikelen 10 en 11.
Artikel 10
1. Het verstrekken van informatie ingevolge deze wet blijft achterwege voor zover
dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft, die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf 2 van hoofdstuk 2 van de
Wet bescherming persoonsgegevens, tenzij de verstrekking kennelijk geen
inbreuk op de persoonlijke levenssfeer maakt.
Pagina 5 van 82. Het verstrekken van informatie ingevolge deze wet blijft eveneens achterwege
voor zover het belang daarvan niet opweegt tegen de volgende belangen:
a. de betrekkingen van Nederland met andere staten en met internationale
organisaties;
b. de economische of financiële belangen van de Staat, de andere
publiekrechtelijke lichamen of de in artikel 1a, onder c en d, bedoelde
bestuursorganen;
c. de opsporing en vervolging van strafbare feiten;
d. inspectie, controle en toezicht door bestuursorganen;
e. de eerbiediging van de persoonlijke levenssfeer;
f. het belang, dat de geadresseerde erbij heeft als eerste kennis te kunnen
nemen van de informatie;
g. het voorkomen van onevenredige bevoordeling of benadeling van bij de
aangelegenheid betrokken natuurlijke personen of rechtspersonen dan wel
van derden.
3. Het tweede lid, aanhef en onder e, is niet van toepassing voorzover de
betrokken persoon heeft ingestemd met openbaarmaking.
4. Het eerste lid, aanhef en onder c en d, het tweede lid, aanhef en onder e,
en het zevende lid, aanhef en onder a, zijn niet van toepassing voorzover het
milieuinformatie betreft die betrekking heeft op emissies in het milieu. Voorts
blijft in afwijking van het eerste lid, aanhef en onder c, het verstrekken van
milieu-informatie uitsluitend achterwege voorzover het belang van
openbaarmaking niet opweegt tegen het daar genoemde belang.
5. Het tweede lid, aanhef en onder b, is van toepassing op het verstrekken
van milieuinformatie voor zover deze handelingen betreft met een vertrouwelijk
karakter.
6. Het tweede lid, aanhef en onder g, is niet van toepassing op het
verstrekken van milieu-informatie.
7. Het verstrekken van milieu-informatie ingevolge deze wet blijft eveneens
achterwege voorzover het belang daarvan niet opweegt tegen de volgende
belangen:
a. de bescherming van het milieu waarop deze informatie betrekking heeft;
b. de beveiliging van bedrijven en het voorkomen van sabotage.
8. Voorzover het vierde lid, eerste volzin, niet van toepassing is, wordt bij het
toepassen van het eerste, tweede en zevende lid op milieu-informatie in
aanmerking genomen of deze informatie betrekking heeft op emissies in het milieu.
Artikel 11
1. In geval van een verzoek om informatie uit documenten, opgesteld ten
behoeve van intern beraad, wordt geen informatie verstrekt over daarin
opgenomen persoonlijke beleidsopvattingen.
2. Over persoonlijke beleidsopvattingen kan met het oog op een goede en
democratische bestuursvoering informatie worden verstrekt in niet tot personen
herleidbare vorm. Indien degene die deze opvattingen heeft geuit of zich erachter
heeft gesteld, daarmee heeft ingestemd, kan de informatie in tot personen
herleidbare vorm worden verstrekt.
3. Met betrekking tot adviezen van een ambtelijke of gemengd
samengestelde adviescommissie kan het verstrekken van informatie over de
daarin opgenomen persoonlijke beleidsopvattingen plaatsvinden, indien het
voornemen daartoe door het bestuursorgaan dat het rechtstreeks aangaat aan de
leden van de adviescommissie voor de aanvang van hun werkzaamheden kenbaar
is gemaakt.
4. In afwijking van het eerste lid wordt bij milieu-informatie het belang van
de bescherming van de persoonlijke beleidsopvattingen afgewogen tegen het
belang van openbaarmaking. Informatie over persoonlijke beleidsopvattingen kan
worden verstrekt in niet tot personen herleidbare vorm. Het tweede lid, tweede
volzin, is van overeenkomstige toepassing.
Pagina 6 van 8Bijlage 2 - Documentenlijst
ID Datum Documentnaam Beoordeling Uitzonderingsgrond
316559 14-12- RE_ Macedonië _ weekbericht aan de vooravond van het Deels 10.2.a, 10.2.e, 11.1
2021 referendum (30 september) Openbaar
327054 14-05- [BZ-V] Europa Zuidoost- : Balkan - EU - COWEB - Niet 10.2.a, 10.2.e, buiten
2019 Buitenlandse politiek - Noord-Macedonie: goed verloop en Openbaar verzoek
gunstige uitkomst presidentsverkiezingen
327055 25-01- [RIJK] Griekenland - Bilateraal - Buitenlandse politiek - Deels 10.2.e
2019 Griekse parlement ratificeert historisch Prespa-akkoord Openbaar
327056 22-02- [RIJK] Macedonie - Bilateraal - Buitenlandse politiek - Deels 10.2.e
2019 Instructie Naamswijziging Republiek Macedonie naar Openbaar
Republiek Noord-Macedonie
327132 22-02- Note Verbale_26_01_116.pdf Niet 10.2.a, 10.2.e
2019 Openbaar
327057 13-02- [RIJK] Macedonie - EU - NAVO - Binnenlandse Deels 10.2.a, 10.2.e
2019 aangelegenheden - Macedonie is Noord-Macedonie Openbaar
geworden
327133 13-02- Read_out_meeting_with_Prime_Minister_Zoran_Zaev.docx Niet 10.2.a
2019 Openbaar
327058 01-10- [RIJK] Macedonie - EU - NAVO - Uitbreiding lidmaatschap Deels 10.2.a, 10.2.e, 11.1
2018 -Referendum brengt geen duidelijkheid weg naar NAVO Openbaar
EU blijft open maar is moeilijker geworden
327060 25-01- Bulletin | Griekse ratificatie Prespa Deels 10.2.e
2019 Openbaar
327061 01-10- Bulletin referendum Macedonie Deels 10.2.e
2018 Openbaar
327062 13-01- Bulletin Update Prespes akkoord: GRI aan zet, minDef Deels 10.2.e
2019 treedt af Openbaar
327063 21-10- Bulletin wijziging grondwet en naam Macedonie Deels 10.2.a, 10.2.e
2018 Openbaar
327065 18-02- FW: Note Verbale from the Embassy of the Republic of Deels 10.2.e
2019 North Macedonia Openbaar
327129 18-02- Note Verbale 38-01-97-418022019.pdf Niet 10.2.a, 10.2.e
2019 Openbaar
327068 17-12- RE: Nationaliteitentabel Deels 10.2.e
2019 Openbaar
327069 17-12- RE: Nationaliteitentabel NMAC Deels 10.2.a, 10.2.e, 11.1
2019 Openbaar
327072 12-02- RE: North Macedonia in het Nederlands Deels 10.2.a, 10.2.e, 11.1
2019 Openbaar
327073 16-12- Note Verbale Min-BuZa.2019.4599-15 - aankondiging Niet 10.2.a, 10.2.e
2019 aanpassing nationaliteitentabel.PDF Openbaar
327075 16-12- Note Verbale Noord-Macedonië verzoek om aanpassing Niet 10.2.a, 10.2.e
2019 nationaliteitentabel.PDF Openbaar
327076 01-10- ODIHR-persconferentie + rapport referendum Deels 10.2.e
2018 Openbaar
327077 23-01- Prespa - felicitatie en dank en marge Gymnich Deels 10.2.e
2019 counterparts GRIE en MAC Openbaar
327080 27-01- RE: Concept bulletin | Griekse ratificatie Prespa / Prespes Deels 10.2.a, 10.2.e
2019 Openbaar
327082 14-05- RE: officiele naam - Republiek van? Niet 10.2.a, 10.2.e, 11.1
2019 Openbaar
327084 03-09- FW: Noord-Macedonië Deels 10.2.a, 10.2.e, 11.1,
2019 Openbaar buiten verzoek
327085 02-07- RE: Het gebruik van de term Macedonisch in het BRP Deels 10.2.a, 10.2.e, 11.1
2019 Openbaar
327088 13-03- RE: Noord-Macedonië in Basisregistratie personen (BRP) Deels 10.2.a, 10.2.e, 11.1
2019 Openbaar
327089 15-03- RE: Oplossing Nationaliteitentabel? Deels 10.2.e
2019 Openbaar
327090 24-01- Woordvoering en tweet Prespa Akkoord Deels 10.2.e
2019 Openbaar
327122 04-10- Non-Paper 10 October 201804102018.pdf Niet 10.2.a
2018 Openbaar
559105 17-10- Kamervragen over de reactie vanuit de Europese Reeds
2018 Commissie, Navo en Europese leiders op de uitslag van openbaar
het referendum in Macedonië
Pagina 7 van 8Pagina 8 van 8