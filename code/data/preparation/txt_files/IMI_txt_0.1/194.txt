File id: 194 File title: Besluit_op_Wob-Woo-verzoek_over_inspecties_NVWA_uitgevoerd_bij_een_pluimveeslachterij.pdf.
> Retouradres Postbus 43006 3540 AA Utrecht
directie Strategie
divisie Juridische zaken
team openbaarmaking en privacy
Catharijnesingel 59
Per mail
3511 GG Utrecht
Postbus 43006
3540 AA Utrecht
www.nvwa.nl
Onze referentie
22-0041
Datum: 10 oktober 2022
Betreft: Woo-besluit 22-0041
Geachte
In uw verzoek van 12 januari 2022, door mij ontvangen op 12 januari 2022,
heeft u de Nederlandse Voedsel en Warenautoriteit (hierna: NVWA) gevraagd om
alle inspectierapporten en boetes op te sturen van de inspecties die zijn
uitgevoerd bij een pluimveeslachterij. U wilt de documenten over de periode 1
januari 2021 tot en met 31 december 2021.
Op 12 januari 2022 heeft u bericht ontvangen dat uw verzoek in goede orde is
ontvangen. Daarbij is medegedeeld dat uw verzoek binnen vier weken na
ontvangst van verzoek wordt beoordeeld.
Op 7 februari 20222 heb ik aangegeven dat de beoordeling van uw verzoek meer
tijd in beslag neemt en de beslistermijn daarom met vier weken is verdaagd.
Helaas is het mij niet gelukt om tijdig op uw verzoek te beslissen, mijn excuses
hiervoor.
Wettelijk kader
Op 1 mei 2022 is de Wet open overheid (hierna: Woo) inwerking getreden en is
de Wob ingetrokken (artikel 10.1. Woo).
Ik behandel uw verzoek als een verzoek op grond van de Woo.
Reeds openbare documenten
De Woo is niet van toepassing op documenten die al openbaar zijn. De door u
verzochte informatie over het jaar 2021 is voor een groot deel al reeds openbaar
gemaakt bij eerder genomen besluit. Het betreft het besluit 21-0814 van 22
september 2022 met kenmerk 21-0814.
Pagina 1 van 5directie Strategie
divisie Juridische zaken
Onze referentie
22-0041
Voor de motivering verwijs ik kortheidshalve naar de inhoud van mijn hiervoor
genoemde besluit. De motivering, zoals deze in de genoemde besluit staat, geldt
nog steeds ten aanzien van het niet openbaar gemaakte deel van deze
documenten. Voor een uitgebreidere uiteenzetting van deze gronden verwijs ik u
naar onderdeel ‘overwegingen’ van dat besluit.
Het besluit en de documenten kunt vinden op:
https://www.rijksoverheid.nl/documenten/woo-besluiten/2022/09/22/besluit-op-
wob-woo-verzoek-over-inspecties-van-de-nvwa-bij-een-pluimveeslachterij
Inventarisatie
Op basis van uw verzoek is er één document aangetroffen.
Zienswijzen
Bij de openbaarmaking van het document is een derde belanghebbende
betrokken. Deze is in de gelegenheid gesteld om zijn zienswijze op de
voorgenomen openbaarmaking te geven.
Besluit
Ik besluit om de door u gevraagde informatie gedeeltelijk openbaar te maken.
Voor de motivering van dit besluit verwijs ik naar het onderdeel “Overwegingen”
van deze brief.
Overwegingen
Algemene overweging: openbaarheid t.a.v. een ieder
Als eerste wil ik u wijzen op het volgende.
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in het eerste artikel 1.1 van de
Woo. Dit is een belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. De Woo is
niet van toepassing op informatie die al openbaar is.
Algemene uitgangspunten bij toetsing aan de uitzonderingsgronden
De toetsing aan de uitzonderingsgronden verloopt als volgt. Eerst kijk ik of een
van de uitzonderingsgronden speelt. Dat doe ik meestal per alinea, soms per zin.
Vervolgens kijk ik wat voor soort uitzonderingsgrond het is. Als het een absolute
uitzonderingsgrond is, mag ik de informatie niet verstrekken. Als het een relatieve
uitzonderingsgrond is, moet ik een afweging maken tussen het algemene belang
van openbaarheid en het specifieke belang dat de uitzonderingsgrond beschermt.
Pagina 2 van 5directie Strategie
divisie Juridische zaken
Onze referentie
22-0041
Daarbij weegt het belang van openbaarheid zwaar. Als ik informatie weiger, moet
ik goed motiveren waarom ik dat doe. Dat geldt nog sterker als de informatie
ouder dan vijf jaar is.
Wanneer het gaat om informatie waar belangen van anderen bij betrokken zijn,
moet ik hen de mogelijkheid geven om een zienswijze in te dienen. Dit betekent
dat zij hun mening kunnen geven over of de informatie wel of niet openbaar
gemaakt moet worden. Het is uiteindelijk aan mij om te beslissen of ik de
informatie openbaar maak.
De eerbiediging van de persoonlijke levenssfeer
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid.
Het gaat om persoonsgegevens die (indirect) te herleiden zijn tot een persoon
zoals namen. Bij dit documenten is dit het geval. Ik vind het in dit geval belangrijk
dat de identiteit van betrokkene niet bekend wordt omdat dit zijn of haar privacy
kan schenden. Dat vind ik niet wenselijk. Daarom maak ik deze persoonsgegevens
niet openbaar.
Het voorkomen van onevenredige benadeling
Op grond van artikel 5.1, vijfde lid, van de Woo mag ik in uitzonderlijke gevallen
geen informatie openbaar maken als dit een bedrijf onevenredige benadeling
toebrengt en de voorkoming daarvan zwaarder weegt dan het belang van
openbaarheid. Bij bepaalde passages uit de documenten is dit het geval.
In het document zijn gegevens opgenomen die herleidbaar is naar een
onderneming, zoals naam, adres, vestigingsplaats, kentekennummers of andere
gegevens die direct herleidbaar is naar deze onderneming. Een naam van een
onderneming, straatnaam dan wel een postcode bieden voldoende informatie om
een individuele ondernemer te identificeren.
Openbaarmaking van bovengenoemde gegevens en andere herleidbare
gegevens, in combinatie met de inhoud van de documenten, zou naar mijn
oordeel leiden tot onevenredige benadeling van de onderneming waar deze
informatie betrekking op heeft. Deze benadeling bestaat uit, het onder druk
komen staan van handelsrelaties en het verloren gaan van afzetkanalen welke
financiële schade met zich zal brengen.
Handelsrelaties
Openbaarmaking van het in de aanvraag bedoelde document kan er toe leiden dat
handelsrelaties onder druk komen te staan en afzetkanalen verloren gaan. Het is
aannemelijk dat vaste afnemers veelal kiezen voor zekerheid en geneigd zijn een
andere leverancier te zoeken, indien ook maar de schijn ontstaat dat het
Pagina 3 van 5directie Strategie
divisie Juridische zaken
Onze referentie
22-0041
Bezwaarmogelijkheid
Als u het niet eens bent met dit besluit, kunt u binnen zes weken - na verzending
van dit besluit -een bezwaarschrift indienen. Doe dit op tijd, anders kan uw
bezwaarschrift niet worden behandeld. Let wel: het indienen van een
bezwaarschrift schort de werking van het besluit niet op.
Bij voorkeur kunt u uw bezwaarschrift via de e-mail verzenden naar
nvwabezwaarenberoep@nvwa.nl. Uw bezwaarschrift kunt u eventueel ook per
post verzenden naar: Nederlandse Voedsel- en Warenautoriteit, divisie
Juridische Zaken, team Bezwaar en Beroep, Postbus 43006, 3540 AA
Utrecht.
U dient uw bezwaarschrift ten minste te voorzien van:
 uw naam en adres;
 telefoonnummer;
 de datum;
 het kenmerk, zaaknummer van deze brief (deze gegevens vindt u in de rechterkantlijn);
 de gronden van bezwaar;
 uw handtekening.
Zou u zo vriendelijk willen zijn om een kopie van dit besluit mee te sturen?
NB. ook indien u uw bezwaarschrift per e-mail verstuurt, dient deze te voldoen
aan bovenstaande eisen. Voldoet uw bezwaarschrift niet aan deze eisen, dan
wordt uw bezwaarschrift niet in behandeling genomen. Het verdient de voorkeur
om uw bezwaarschrift in Pdf-formaat als bijlage toe te voegen in het e-
mailbericht.
Heeft u vragen, kijk dan op www.nvwa.nl\bezwaarenberoep.
* Als u uw bezwaarschrift in een vreemde taal opstelt en een vertaling voor een goede behandeling van het bezwaar
nodig is, dient u zelf voor een vertaling van het bezwaarschrift te zorgen / If you submit your objection in a foreign
language and a translation for proper handling of the objection is required, you should provide yourself a
translation of the objection.
Pagina 5 van 5