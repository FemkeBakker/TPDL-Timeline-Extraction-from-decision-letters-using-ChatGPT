File id: 340 File title: wob-besluit-elbit.pdf.
Ministerie van Economische Zaken
en Klimaat
> Retouradres Postbus 20401 2500 EK Den Haag
Directoraat-generaal
Bedrijfsleven & Innovatie
Bezoekadres
Bezuidenhoutseweg 73
2594 AC Den Haag
Postadres
Postbus 20401
2500 EK Den Haag
Overheldsidentlflcatlenr
00000001003214359000
T 070 379 8911 (algemeen)
F 070 378 6100 (algemeen)
www.rijksoverheid.nl/ezk
Behandeld door
- 0 2 HAART 2022 -
Datum
Betreft Besluit inzake WOB verzoek Elbit Systems
Geachte 10.2.e Ons kenmerk
Uw kenmerk
In uw email van 22 juli 2021 heeft u, met een beroep op de Wet openbaarheid
van bestuur (hierna: Wob) verzocht aan EZK om alle stukken (documenten,
BIJlage(n)
emails, smsjes, appjes, audio en video-opnames etc.) over Elbit Systems
openbaar te maken.
Procedure
Bij brief van 4 augustus 2021, per e-mail verzonden op dezelfde dag, met
kenmerk DGBI-TOP/21200672, heb ik u de ontvangst van uw verzoek schriftelijk
bevestigd en de beslistermijn met vier weken verdaagd tot 16 september 2021.
Op 6 september 2021 heeft een gesprek plaatsgevonden u en de WOB
behandelaar waarmee uw informatiebehoefte duidelijk is geworden en is een
toelichting gegeven op de informatie die in de gevraagde documenten is terug te
vinden. Met de e-mail op 9 september 2021 zijn de uitkomsten van het gesprek
bevestigd en overeengekomen om de documenten te inventariseren vanaf 24 juni
2019. Voor de periode tot 23 juni 2019 is een ander Wob-verzoek in behandeling.
Het eerste deelbesluit is te raadplegen op
https://www.rijksoverheid.nl/documenten/wob-verzoeken/2020/12/30/besluit-op-wob-
verzoek-over-in-nederland-gevestigde-defensie--en-veiliqheidsgerelateerde-
industrie. Zodra er een volgend deelbesluit is genomen stel ik u daarvan op de
hoogte.
Met voorliggend besluit deel ik met u mijn belangenafweging en mijn besluit ten
aanzien van openbaarmaking van de aan uw WOB-verzoek gerelateerde
documenten.
Besluit
Wettelijk kader van het Wob-verzoek
Ingevolge artikel 3, vijfde lid van de Wob, wordt het Wob-verzoek ingewilligd met
inachtneming van het bepaalde in de artikelen 10 en 11 van de Wob. Immers, het
recht op openbaarmaking op grond van de Wob dient uitsluitend het publieke
belang van een goede en democratische bestuursvoering. Het komt iedere burger
in gelijke mate toe, waardoor er ten aanzien van de openbaarheid geen
Pagina 1 van 12Directoraat-generaal
Bedrijfsleven & Innovatie
Ons kenmerk
onderscheid kan worden gemaakt naar gelang de persoon of de bedoeling of
DGBI / 22013395
belangen van de verzoeker. Indien ik aan u de betreffende documenten verstrek,
moet ik deze ook aan anderen geven indien zij daarom verzoeken.
De belangenafweging in relatie tot de Wob
Dedoor mij uitgevoerde belangenafweging voor openbaarmaking van documenten
inzake het Wob-verzoek is, overeenkomstig artikel 3, vijfde lid van de Wob,
betrokken op enerzijds het algemene belang bij openbaarmaking van de
gevraagde informatie en anderzijds het vertrouwelijkheidsbelang in deze
documenten te beschermen met de weigeringsgronden die de Wob hiervoor biedt.
Leeswijzer
Dit deelbesluit is als volgt opgebouwd:
• Onder 1 geef ik informatie over de bij dit verzoek betrokken informatie.
• Onder 2 geef ik inzake Industriële Participatie op basis van weigeringsgronden
in de WOB de overwegingen gerelateerde stukken niet openbaar zal maken;
• Onder 3 geef ik aan welke informatie (deels) openbaar wordt gemaakt.
1. Toelichting bij de documenten
Het Wob-verzoek is gericht op openbaarmaking van alle stukken bij het ministerie
van Economische Zaken en Klimaat (EZK) over over Elbit Systems. Op basis van
het kabinetsbeleid, dat onder meer is uiteengezet in de Defensie Industrie
Strategie (DIS)1 en ook in de Kamerbrief 'Visie op de toekomst van de industrie in
Nederland'2 d.d. 30 oktober 2020, heeft EZK hierin een belangrijke rol. In de
onderstaande paragrafen wordt kort uitgewerkt hoe de DIS-doelstellingen, de rol
van EZK en het beleidsinstrumentarium zich verhouden tot de documenten in het
Wob-verzoek.
De Defensie Industrie Strategie (DIS) in relatie tot de NL-DTIB
De Defensie Industrie Strategie (DIS) benoemt als beleidsdoelstellingen het
beschermen, versterken en (internationaal) positioneren van de defensie- en
veiligheidsindustrie om daarmee bij te dragen aan de bescherming van de
wezenlijke belangen van nationale veiligheid. De DIS bevat ook een uiteenzetting
van het beleidsinstrumentarium, beredeneerd vanuit de belangen van de
soevereine staat, die vanwege de uitvoering van haar grondwettelijke taken, een
krijgsmacht vereist. Ten behoeve van de inzetbaarheid, inzetgereedheid en het
voortzettingsvermogen van de krijgsmacht is een defensie- en veiligheidsindustrie
benodigd. In de DIS zijn de benodigde kennis- en technologiegebieden en ook de
benodigde industriële capaciteiten geïdentificeerd die zoveel als mogelijk nationaal
verankerd moeten worden om een bepaalde mate van strategische autonomie te
realiseren en daarmee bij te dragen aan de bescherming van de wezenlijke
belangen van nationale veiligheid. Meer specifiek laat strategische autonomie zich
omschrijven als gegarandeerde toegang tot en beschikbaarheid van
(internationale) kennis, rechten, mensen en middelen die noodzakelijk zijn om
operationele relevantie en inzetbaarheid van de krijgsmacht te garanderen,
ongeacht de coalitie waarbinnen inzet plaatsvindt. De benodigde industriële
1 Zie https://www.defensie.nl/binaries/defensie/documenten/beleidsnota-s/2018/ll/15/defensie-industrie·
strategie/WEB Nota+Defensie+Industrie+Strategie.pdf
2 Zie https;//www.rijksoverheid.nl/documenten/kamerstukken/2020/ 10/30/visie-op-de·toekomst-yan-de·
industrie-ln-nederland
Pagina 2 van 12Directoraat-generaal
Bedrijfsleven & Innovatie
Ons kenmerk
capaciteiten worden aangeduid als de Nederlandse Defensie Technologische &
OGBI / 22013395
Industriële Basis {NL-DTIB).
Instandhouding van de NL-DTIB draagt dus bij aan de realisatie van een bepaalde
mate van strategische autonomie op nationaal niveau en tevens op Europees en
internationaal niveau. Bij het ontbreken van een NL-DTIB zou Nederland volledig
afhankelijk zijn van de kennis en productie- en onderhoudscapaciteiten van
leveranciers die onder controle staan van andere, al dan niet bevriende,
mogendheden.
De NL-DTIB in relatie tot het beleidsinstrumentarium van EZK
De defensie- en veiligheidsgerelateerde markten binnen de Europese Unie, en ook
daarbuiten, kenmerken zich door gesloten, veelal nationale markten, wat leidt tot
een ongelijk speelveld. Immers, de Original Equipment Manufacturers (OEM's) van
defensiesystemen bevinden zich in Europa vooral in het Verenigd Koninkrijk (non-
EU), Frankrijk, Duitsland, Italië, Spanje en Zweden. Ook de toeleveranciersketens
van deze OEM's hebben overwegend een gesloten en nationaal karakter.
De middelgrote en kleinere EU-lidstaten, waaronder Nederland, beschikken over
een bescheidenere defensie- en veiligheidsindustrie die moeilijk toegang krijgt tot
de toeleveranciersketens van de grote Europese en Amerikaanse OEM's.
Ter behoud van strategische autonomie wil het kabinet bij de aanschaf van
materieel natuurlijk het beste product voor de beste prijs, maar ook een product
dat een zo groot mogelijke betrokkenheid van het Nederlandse bedrijfsleven
oplevert. Echter, de directe opdrachten van het ministerie van Defensie aan
bedrijven in de NL-DTIB zijn onvoldoende om de NL-DTIB in stand te houden en
te ontwikkelen. Om de NL-DTIB op een, mede voor strategische autonomie,
gewenst niveau te houden of krijgen, wordt daarom een breed beleids- en
uitvoeringsinstrumentarium ingezet, waaronder het Industriële Participatiebeleid:
Voor de aankopen die het ministerie van Defensie doet in het buitenland, wordt -
kort gezegd - met de buitenlandse leverancier een industriële participatie
overeenkomst gesloten op grond waarvan het buitenlandse bedrijf zich bindt om
veiligheidstechnologische opdrachten bij bedrijven in de NL-DTIB te plaatsen, in
het bijzonder bij bedrijven in de prioritaire technologiegebieden van de NL-DTIB.
Samenwerkingen op grond van industriële participatie leiden tot kansrijke
producten die bijdragen verdienvermogen van Nederland. Nederland is wereldwijd
een van de koplopers op het terrein van radar- en sensortechnologie. Ook op
andere terreinen onderscheidt Nederland zich door innovatieve toepassingen en
high tech-oplossingen. Zo draagt het Industriële Participatiebeleid rechtstreeks bij
aan de veiligheid van Nederland. Industriële participatie dient daarmee dus
primair het veiligheidsbelang van Nederland door bij te dragen aan de invulling
van de eigen verantwoordelijkheid voor de nationale veiligheid.
Het Commissariaat Militaire Productie (CMP), een klein onderdeel van mijn
organisatie, geeft uitvoering aan het industriële participatiebeleid en ook aan de
uitvoering van andere beleidsinstrumenten. Vanuit deze uitvoeringsrol ontstaan
veel internationale contacten en heel veel documenten die raken aan de
wezenlijke nationale veiligheidsbelangen, als ook aan inherent
concurrentiegevoelige informatie.
De verificatie op de uitvoering van het beleidsinstrumentarium
Pagina 3 van 12Directoraat-generaal
Bedrijfsleven & Innovatie
Ons kenmerk
De informatie over de veiligheidstechnologische capaciteiten van de krijgsmacht
DGBI / 22013395
of over de bedrijven in de NL-DTIB, zoals die bijvoorbeeld besloten ligt in veel van
de documenten zoals ik die onder mij heb, draagt uitsluitend bij aan het behoud
van en de bescherming van de nationale veiligheid zolang er beperkingen zijn aan
de openbaarheid van deze informatie. Omdat beperkingen aan openbaarheid vaak
op gespannen voet staan met het publieke belang van transparantie zijn bij de
uitvoering van het industriële participatiebeleid extra verificatieprocessen
ingericht. Met een jaarlijkse rapportage door de Auditdienst Rijk word ik
geïnformeerd over de uitvoering van het IP-beleid. Aan de hand van een algehele
cijfermatige en procedurele controle laat ik de actuele verplichtingen en de
gerealiseerde IP vaststellen. De verificatie richt zich onder meer op de juistheid
van de classificatie van claims van buitenlandse bedrijven en ook op de juistheid
van kwijtscheldingen van industriële participatieverplichtingen. Met een
tweejaarlijkse rapportage verantwoord ik de uitvoering, de inspanningen en de
resultaten van het industrieel participatiebeleid aan de Tweede Kamer der Staten-
Generaal. De rapportages zijn als Kamerstukken onder dossiernummer 26231
geregistreerd. De rapportage aan de Tweede Kamer kent een gedetailleerde
bijlage over industriële participatie die uitsluitend voor Kamerleden ter
vertrouwelijke inzage is. In deze vertrouwelijke bijlage wordt een kwantitatief
overzicht gegeven van de gedetailleerde invulling van lopende, nieuwe en
afgedane overeenkomsten. Ook wordt een toelichting gegeven op enkele van de
in het betreffende jaar gerealiseerde projecten.
Vertrouwelijkheid op detailniveau van veiligheidstechnologische informatie wordt
ook door de Kamer gezien als noodzakelijke voorwaarde om te beschermen wat
ons dierbaar is.
2. Documenten inzake IP overeenkomsten
Uit de beoordeling van de documenten in het afbakeningsresultaat volgt dat 451
documenten betrekking hebben op communicatie met bedrijven in de NL-DTIB of
met Elbit Systems over industriële participatie overeenkomsten (IP
overeenkomsten).
IP overeenkomsten zijn van toepassing op de actuele verwervingen van materieel
en diensten door het ministerie van Defensie. Koopt het ministerie van Defensie
militair materieel of diensten bij een buitenlands bedrijf dan kan de Nederlandse
overheid met het buitenlandse bedrijf een IP overeenkomst aangaan. Op grond
van de IP overeenkomst is het buitenlandse bedrijf gehouden om binnen een
bepaalde tijdsperiode orders te plaatsen bij Nederlandse bedrijven of
kennisinstellingen, veelal bedrijven en kennisinstellingen in de NL-DTIB.
IP overeenkomsten zijn generiek van opbouw maar specifiek van aard omdat een
IP overeenkomst in onderhandeling met het buitenlandse bedrijf en in gesprek
met het ministerie van Defensie tot stand worden gebracht. Hierbij wordt onder
meer onderhandeld over de mate waarin opdrachten vanuit deze buitenlandse
bedrijven bijdragen aan de ontwikkeling van de veiligheidstechnologische
capaciteiten van de bedrijven en kennisinstellingen in de NL-DTIB. Buitenlandse
bedrijven worden bijvoorbeeld uitgedaagd om hun bestaande toeleveringsketens
open te breken en te kiezen voor leveranties door bedrijven of kennisinstellingen
Pagina 4 van 12Directoraat-generaal
Bedrijfsleven & Innovatie
Ons kenmerk
uit de NL-DTIB, waarbij de mate waarin die opdrachten bijdragen aan de
OGBI / 22013395
doelstellingen van de DIS, leidend is.
Voor het voeren van deze onderhandelingen met buitenlandse bedrijven hebben
betrokken medewerkers, die daarvoor een specifieke autorisatie hebben
ontvangen, tot in detail toegang tot en kennis van de veiligheidstechnologische
aard en -specificaties van de aankopen van Defensie als ook de van de
veiligheidstechnologische mogelijkheden van de NL-DTIB, zodat de buitenlandse
bedrijven juist die opdrachten in de NL-DTIB wegzetten die die bijdragen aan de
nationale veiligheid. Dit betreft ook de communicatie met de bedrijven en
kennisinstellingen in de NL-DTIB over de opdrachten die zij van de buitenlandse
bedrijven verworven.
De documenten inzake industriële participatie overeenkomsten leveren, zeker in
combinatie met elkaar, inzicht in de veiligheidstechnologische kennis en
capaciteiten van de krijgsmacht, van de bedrijven en kennisinstellingen in de NL-
DTIB. De details van veiligheidstechnologische specificaties zijn direct of indirect
verweven in alle communicatie en daarmee in de documenten aangaande IP die ik
onder mij heb. Het openbaar maken van deze informatie zou veiligheid van de
Staat kunnen schaden.
Daarnaast bevatten de documenten bedrijfs- en fabricagegegevens. Dit zijn
gegevens waaruit wetenswaardigheden kunnen worden afgelezen of afgeleid met
betrekking tot de technische bedrijfsvoering of het productieproces dan wel met
betrekking tot de afzet van producten of de kring van afnemers of leveranciers.
Cijfers of gegevens die de financiële bedrijfsvoering of de financiële stromen
betreffen worden in dit kader eveneens als bedrijfs- en fabricagegegevens
aangemerkt. Deze gegevens zijn vertrouwelijk aan de overheid medegedeeld en
uit deze gegevens kunnen wetenswaardigheden worden afgeleid met betrekking
tot de financiële bedrijfsvoering van de betrokken bedrijven die bij
openbaarmaking hun concurrentiepositie en onafhankelijkheid kunnen schaden.
Tevens leveren de documenten inzicht in de onderhandelingspositie die de
Nederlandse staat heeft ingenomen bij het aangaan van IP overeenkomsten en de
veiligheidstechnologische kennis en capaciteiten van bedrijven in andere lidstaten
en bevriende staten, en daarmee ook inzicht in de veiligheidstechnologische
kennis en capaciteiten van krijgsmachten in andere lidstaten en bevriende staten.
Door openbaarmaking van de documenten met betrekking tot industriële
participatie overeenkomsten, zeker in combinatie met elkaar:
1. zou de veiligheid van de Nederlandse staat kunnen worden geschaad.
Openbaarheid van de documenten over de totstandkoming en over de
uitvoering van industriële participatie overeenkomsten geeft inzicht in de
capaciteiten van de krijgsmacht om operationeel te handelen.
Openbaarheid van de documenten maakt daarmee de krijgsmacht
kwetsbaar omdat tegenstanders met de veiligheidstechnologische
informatie in deze documenten kunnen anticiperen op het handelen van de
krijgsmacht. Dit schaadt het wezenlijke veiligheidsbelang van de
Nederlandse Staat.
Daarnaast maakt openbaarheid van deze gegevens onaantrekkelijk voor
de defensie- en veiligheidsgerelateerde industrie omdat zowel deze
buitenlandse bedrijven, als ook de overheden waar deze bedrijven onder
Pagina 5 van 12Directoraat-generaal
Bedrijfsleven & Innovatie
Ons kenmerk
ressorteren, bedenkingen zullen hebben bij initiëren of verdiepen van
DGBI / 22013395
samenwerkingsverbanden met de Nederlandse defensie- en
veiligheidsgerelateerde industrie. Indien deze buitenlandse organisatie er
niet op kunnen vertrouwen dat de veiligheidstechnologische informatie die
zij onder het industriële participatiebeleid met Nederlandse bedrijven
delen, vertrouwelijk blijft, leidt dit tot vermindering van opdrachten aan de
Nederlandse defensie- en veiligheidsgerelateerde industrie. Hierdoor
kunnen capaciteiten niet meer actueel en relevant gehouden worden en dit
beperkt het Nederlandse autonome handelingsperspectief. Dit schaadt het
wezenlijke veiligheidsbelang van Nederland omdat het Nederland voor wat
bescherming van het veiligheidsbelang afhankelijker maakt van andere
lidstaten of staten;
2. worden vertrouwelijke bedrijfs- en fabricagegegevens openbaar.
De IP documenten die ik onder mij heb bevatten bedrijfs- en
fabricagegegevens en uit dit soort gegevens kunnen wetenswaardigheden
worden afgelezen of afgeleid met betrekking tot de technische
bedrijfsvoering of het productieproces dan wel met betrekking tot de afzet
van producten of de kring van afnemers of leveranciers. Cijfers of
gegevens die de financiële bedrijfsvoering of de financiële stromen
betreffen worden in dit kader eveneens als bedrijfs- en fabricagegegevens
aangemerkt;
3. kan de betrekkin·g van Nederland met andere staten of internationale
organisaties worden geschaad doordat openbaarmaking inzicht levert in de
veiligheidstechnologische kennis en capaciteiten van de bedrijven in de
NL-DTIB die de opdrachten aannemen waarbij tevens inzicht ontstaat in
de veiligheidstechnologische kennis en capaciteiten van de
opdrachtgevende bedrijven, gevestigd in de lidstaten of in bevriende
staten.
Dit inzicht in de kennis en capaciteiten van de defensie- en
veiligheidsgerelateerde industrie van andere lidstaten en bevriende staten
verzwakt de krijgsmachten van die andere lidstaten en bevriende staten,
wat Nederland zal worden aangerekend, en schaadt daarmee de
betrekking van Nederland met deze lidstaten en bevriende staten. Tevens
is Nederland gehouden aan internationale verdragen, zoals het NATO-
verdrag, of het EU-Werkingsverdrag, op grond waarvan een
gemeenschappelijk binnen die verbanden gedeeld wezenlijk
veiligheidsbelang (security of information) wordt gediend door te beletten
dat strategische informatie openbaar wordt;
4. kan de onderhandelingspositie van de Nederlandse staat in de
totstandkoming van toekomstige overeenkomsten verslechteren doordat
inzicht in de inhoud van industriële participatie overeenkomsten en de
communicatie bij de totstandkoming en invulling van de overeenkomst
ertoe leidt dat buitenlandse bedrijven exact weten onder welke
omstandigheden de Staat bereid is IP overeenkomsten aan te gaan.
Tevens kunnen buitenlandse bedrijven die aan het ministerie van Defensie
leveren, in de wetenschap dat de inhoud van IP overeenkomsten, en
Pagina 6 van 12Directoraat-generaal
Bedrijfsleven & Innovatie
Ons kenmerk
daarmee het eindresultaat van een onderhandelingsproces over
DGBI / 22013395
voorwaarden en condities, openbaar wordt, terughoudender zijn in het
aangaan van deze overeenkomsten;
5. kan onevenredige benadeling of bevoordeling ontstaan, voor zowel de
buitenlandse bedrijven die aan het ministerie van Defensie leveren, als
ook voor de bedrijven in de NL-DTIB die in concurrentie met elkaar dingen
naar de opdrachten die buitenlandse bedrijven in de NL-DTIB
aanbesteden.
Binnen de context van uw Wob-verzoek kan ik u mededelen dat EZK periodiek
contact en overleg heeft met Elbit systems over IP gerelateerde zaken. Deze
gesprekken gaan over nog te sluiten overeenkomsten en de wijze waarop Elbit
voor lopende overeenkomsten samenwerkingen met de NL DTIB opstart en
verdiept om haar verplichting in de Nederland in te vullen. Dit kan betrekking
hebben op directe levering door een NL DTIB gerelateerde organisatie naar
aanleiding van een bestelling door Defensie bij Elbit of krijgsmachten uit andere
landen. Indien dit leidt tot export van componenten of diensten door Nederlandse
bedrijven zijn hier de reguliere controle mechanismen op van toepassing. Een
aantal van de stukken met betrekking tot de digitale matchmaking bijeenkomst
van Elbit systems worden ook onder IP geschaard. De aanleiding voor deze
bijeenkomst zijn de IP verplichtingen van Elbit in Nederland. Het besloten karakter
sluit aan bij de eerder aangegeven afwegingsgronden dat vertrouwelijkheid op
detailniveau van veiligheidstechnologische informatie als noodzakelijk voorwaarde
geacht om te beschermen wat ons dierbaar is.
Gelet op mijn overwegingen maak ik 302 documenten die uit de inventarisatie van
het digitale archief binnen het afbakeningsgebied vallen van het WOB verzoek,
maar betrekking hebben op industriële participatieovereenkomsten niet openbaar.
Dit betreffen claims (bewijsstukken voor plaatsen orders in Nederland door Elbit),
overeenkomsten, amendementen op overeenkomsten, interne overzichten,
checklisten van financiële gegevens van overeenkomsten en de evaluatie van
potentiële opdrachten van Elbit in Nederland. De 149 e-mails waarmee over deze
documenten is gecommuniceerd en/of zijn uitgewisseld worden op basis van
bovengenoemde overwegingen tevens niet openbaar gemaakt.
Gegeven dat ook de titels van de documenten ene-mails, zeker in combinatie met
elkaar, veiligheidstechnologische informatie bevatten, maak ik de titels van de
documenten, op dezelfde gronden als hierboven genoemd, niet openbaar,
waarmee ik u aangeef dat ik u geen inventarislijst van deze stukken verstrek.
Aan dit besluit leg ik primair ten grondslag dat openbaarmaking van de in deze
documenten neergelegde informatie de veiligheid van de Staat zou kunnen
schaden. Op grond van artikel 10, eerste lid, sub b van de Wob ben ik gehouden
deze informatie niet te verstrekken.
Subsidiair staan gelet op de hierboven genoemde overwegingen de volgende
uitzonderingsgronden aan openbaarmaking in de weg:
Pagina 7 van 12Directoraat-generaal
Bedrijfsleven & Innovatie
Ons kenmerk
o Artikel 10, eerste lid, onder c, van de Wob. Op grond van dit artikel ben ik
DGBI / 22013395
gehouden vertrouwelijk verstrekte bedrijfs- en fabricagegegevens niet
openbaar te maken;
o Artikel 10, tweede lid, onder a, van de Wob. Op grond van dit artikel weeg ik
het belang bij het voorkomen van ernstige verslechtering van de betrekkingen
van Nederland met andere staten en met internationale organisaties zwaarder
dan het algemene belang van openbaarmaking;
o Artikel 10, tweede lid, onder b, van de Wob. Op grond van dit artikel weeg ik
mogelijke verslechtering van de economische of financiële belangen van de
Staat zwaarder dan het algemene belang van openbaarmaking;
o Artikel 10, tweede lid, onder g, van de Wob. Op grond van dit artikel weeg ik
het voorkomen van onevenredige bevoordeling of benadeling van bij de
aangelegenheid betrokken natuurlijke personen of rechtspersonen dan wel van
derden, zwaarder dan het algemene belang van openbaarmaking.
3. Documenten die (deels) openbaar worden gemaakt
Op basis van uw verzoek zijn in totaal 50 documenten aangetroffen die (deels)
openbaar worden gemaakt. Deze documenten zijn opgenomen in een
inventarislijst, die als bijlage bij dit besluit is gevoegd. Per document is op de
inventarislijst aangegeven welke uitzonderingsgronden zijn toegepast.
Op grond van artikel 10, tweede lid, aanhef en onder e, van de Wob blijft
verstrekking van informatie achterwege voor zover het belang daarvan niet
opweegt tegen het belang dat de persoonlijke levenssfeer wordt geëerbiedigd.
In de documenten, waarbij in de inventarislijst, in de kolom "Wob", 10.2.e staat
vermeld, staan persoonsgegevens, zoals onder meer namen, e-mailadressen,
functienamen en telefoonnummers. Ik ben van oordeel dat t.a.v. deze gegevens
het belang dat de persoonlijke levenssfeer wordt geëerbiedigd, zwaarder moet
wegen dan het belang van openbaarheid. Daarom heb ik de persoonsgegevens
verwijderd uit deze documenten.
In de documenten, waarbij in de inventarislijst, in de kolom "Wob", 10.2.e staat
vermeld, staan gegevens die op grond van het tweede onderdeel van dit besluit
geweigerd worden.
Wijze van openbaarmaking
Dit besluit en de stukken die voor een ieder openbaar worden, worden
geanonimiseerd op www.rijksoverheid.nl geplaatst.
Besluit dwangsom
De rechtbank heeft in haar uitspraak van 14 januari 2022 bepaald dat het
(deel)besluit op uw Web-verzoek uiterlijk 31 januari 2022 bekend moet worden
gemaakt.
Helaas is het niet mogelijk gebleken dit besluit binnen deze door de rechtbank
gestelde termijn aan u bekend te maken. Dat betekent dat ik aan u een
dwangsom verschuldigd ben van €100 voor elke dag dat ik deze termijn heb
overschreden. De eerste dag waarover ik de dwangsom verschuldigd ben is 1
Pagina 8 van 12Directoraat-generaal
Bedrijfsleven & Innovatie
Ons kenmerk
februari 2022 en de laatste dag waarover ik de dwangsom verschuldigd ben is de
DGBI / 22013395
dag van verzending van het besluit.
Ik verzoek u aan mij door te geven op welk bankrekeningnummer ik de aan u
verschuldigde dwangsom kan overmaken en onder vermelding van welke
gegevens.
Hoogachtend,
De Minister van Economische Zaken en Klimaat,
10.2.e
Een elanghebbende die bezwaar heeft tegen de weigering om Informatie
op baar te maken kan binnen zes weken na de dag waarop dit is bekend
emaakt een bezwaarschrift indienen. Het bezwaarschrift moet door de indiener
zijn ondertekend en bevat ten minste zijn naam en adres, de dagtekening, een
omschrijving van het besluit waartegen het bezwaar is gericht en de gronden
waarop het bezwaar rust. Dit bezwaarschrift moet worden gericht aan de Minister
van Economische Zaken en Klimaat, directie Wetgeving en Juridische Zaken,
Postbus 20401, 2500 EK 's-Gravenhage. Dit besluit is verzonden op de in de
aanhef vermelde datum.
Pagina 9 van 12Directoraat-generaal
Bedrijfsleven & Innovatie
Ons kenmerk
Bijlage 1 - Relevante artikelen uit de Wob
DGBI / 22013395
Artikel 1
In deze wet en de daarop berustende bepalingen wordt verstaan onder:
a. document: een bij een bestuursorgaan berustend schriftelijk stuk of ander
materiaal dat gegevens bevat;
b. bestuurlijke aangelegenheid: een aangelegenheid die betrekking heeft op
beleid van een bestuursorgaan, daaronder begrepen de voorbereiding en
de uitvoering ervan;
c. intern beraad: het beraad over een bestuurlijke aangelegenheid binnen
een bestuursorgaan, dan wel binnen een kring van bestuursorganen in het
kader van de gezamenlijke verantwoordelijkheid voor een bestuurlijke
aangelegenheid;
d. niet-ambtelijke adviescommissie: een van overheidswege ingestelde
instantie, met als taak het adviseren van een of meer bestuursorganen en
waarvan geen ambtenaren lid zijn, die het bestuursorgaan waaronder zij
ressorteren adviseren over de onderwerpen die aan de instantie zijn
voorgelegd. Ambtenaren, die secretaris of adviserend lid zijn van een
adviesinstantie, worden voor de toepassing van deze bepaling niet als
leden daarvan beschouwd;
e. ambtelijke of gemengd samengestelde adviescommissie: een instantie,
met als taak het adviseren van één of meer bestuursorganen, die geheel
of gedeeltelijk is samengesteld uit ambtenaren, tot wier functie behoort
het adviseren van het bestuursorgaan waaronder zij ressorteren over de
onderwerpen die aan de instantie zijn voorgelegd;
f. persoonlijke beleidsopvatting: een opvatting, voorstel, aanbeveling of
conclusie van een of meer personen over een bestuurlijke aangelegenheid
en de daartoe door hen aangevoerde argumenten;
g. milieu-informatie: hetgeen daaronder wordt verstaan in artikel 19.la van
de Wet milieubeheer;
h. hergebruik: het gebruik van informatie die openbaar is op grond van deze
of een andere wet en die is neergelegd in documenten berustend bij een
overheidsorgaan, voor andere doeleinden dan het oorspronkelijke doel
binnen de publieke taak waarvoor de informatie is geproduceerd;
i. overheidsorgaan:
1°. een orgaan van een rechtspersoon die krachtens publiekrecht is ingesteld, of
2°. een ander persoon of college, met enig openbaar gezag bekleed.
Artikel 6
1. Het bestuursorgaan beslist op het verzoek om informatie zo
spoedig mogelijk, doch uiterlijk binnen vier weken gerekend vanaf
de dag na die waarop het verzoek is ontvangen.
2. Het bestuursorgaan kan de beslissing voor ten hoogste vier weken
verdagen. Van de verdaging wordt voor de afloop van de eerste
termijn schriftelijk gemotiveerd mededeling gedaan aan de
verzoeker.
3. Onverminderd artikel 4: 15 van de Algemene wet bestuursrecht
wordt de termijn voor het geven van een beschikking opgeschort
gerekend vanaf de dag na die waarop het bestuursorgaan de
verzoeker meedeelt dat toepassing is gegeven aan artikel 4:8 van
Pagina 10 van 12Directoraat-generaal
Bedrijfsleven & Innovatie
Ons kenmerk
de Algemene wet bestuursrecht, tot de dag waarop door de
OGBI / 22013395
belanghebbende of belanghebbenden een zienswijze naar voren is
gebracht of de daarvoor gestelde termijn ongebruikt is
verstreken.
4. Indien de opschorting, bedoeld in het derde lid, eindigt, doet het
bestuursorgaan daarvan zo spoedig mogelijk mededeling aan de
verzoeker, onder vermelding van de termijn binnen welke de
beschikking alsnog moet worden gegeven.
5. Indien het bestuursorgaan heeft besloten informatie te
verstrekken, wordt de informatie verstrekt tegelijk met de
bekendmaking van het besluit, tenzij naar verwachting een
belanghebbende bezwaar daar tegen heeft, in welk geval de
informatie niet eerder wordt verstrekt dan twee weken nadat de
beslissing is bekendgemaakt.
6. Voor zover het verzoek betrekking heeft op het verstrekken van
milieu-informatie:
a. bedraagt de uiterste beslistermijn in afwijking van het eerste lid
twee weken indien het bestuursorgaan voornemens is de milieu-
informatie te verstrekken terwijl naar verwachting een
belanghebbende daar bezwaar tegen heeft;
b. kan de beslissing slechts worden verdaagd op grond van het
tweede lid, indien de omvang of de gecompliceerdheid van de
milieu-informatie een verlenging rechtvaardigt;
c. zijn het derde en vierde lid niet van toepassing.
Artikel 10
1. Het verstrekken van informatie ingevolge deze wet blijft
achterwege voor zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft, die door natuurlijke personen
of rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in de artikelen 9, 10 en 87 van
de Algemene verordening gegevensbescherming, tenzij de
verstrekking kennelijk geen inbreuk op de persoonlijke levenssfeer
maakt.
2. Het verstrekken van informatie ingevolge deze wet blijft eveneens
achterwege voor zover het belang daarvan niet opweegt tegen de
volgende belangen:
a. de betrekkingen van Nederland met andere staten en met
internationale organisaties;
b. de economische of financiële belangen van de Staat, de andere
publiekrechtelijke lichamen of de in artikel la, onder c en d, bedoelde
bestuursorganen;
c. de opsporing en vervolging van strafbare feiten;
d. inspectie, controle en toezicht door bestuursorganen;
e. de eerbiediging van de persoonlijke levenssfeer;
f. het belang, dat de geadresseerde erbij heeft als eerste kennis te
kunnen nemen van de informatie;
Pagina 11 van 12Directoraat-generaal
Bedrijfsleven & Innovatie
Ons kenmerk
g. het voorkomen van onevenredige bevoordeling of benadeling van bij
DGBI / 22013395
de aangelegenheid betrokken natuurlijke personen of rechtspersonen
dan wel van derden.
3. Het tweede lid, aanhef en onder e, is niet van toepassing
voorzover de betrokken persoon heeft ingestemd met
openbaarmaking.
4. Het eerste lid, aanhef en onder c en d, het tweede lid, aanhef en
onder e, en het zevende lid, aanhef en onder a, zijn niet van
toepassing voorzover het milieu-informatie betreft die betrekking
heeft op emissies in het milieu. Voorts blijft in afwijking van het
eerste lid, aanhef en onder c, het verstrekken van milieu-
informatie uitsluitend achterwege voorzover het belang van
openbaarmaking niet opweegt tegen het daar genoemde belang.
5. Het tweede lid, aanhef en onder b, is van toepassing op het
verstrekken van milieu-informatie voor zover deze handelingen
betreft met een vertrouwelijk karakter.
6. Het tweede lid, aanhef en onder g, is niet van toepassing op het
verstrekken van milieu-informatie.
7. Het verstrekken van milieu-informatie ingevolge deze wet blijft
eveneens achterwege voorzover het belang daarvan niet opweegt
tegen de volgende belangen:
a. de bescherming van het milieu waarop deze informatie betrekking
heeft;
b. de beveiliging van bedrijven en het voorkomen van sabotage.
8. Voorzover het vierde lid, eerste volzin, niet van toepassing is,
wordt bij het toepassen van het eerste, tweede en zevende lid op
milieu-informatie in aanmerking genomen of deze informatie
betrekking heeft op emissies in het milieu.
Pagina 12 van 12