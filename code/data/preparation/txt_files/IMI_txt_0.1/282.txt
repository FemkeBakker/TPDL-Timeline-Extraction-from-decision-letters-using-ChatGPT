File id: 282 File title: deelbesluit-1-woo-belastingverdrag-rusland-besluit.pdf.
> Retouradres Postbus 20201 2500 EE Den Haag
Directie Juridische Zaken
Korte Voorhout 7
2511 CW Den Haag
Postbus 20201
2500 EE Den Haag
www.rijksoverheid.nl
Inlichtingen
wooverzoekendjz@minfin.nl
www.minfin.nl
Ons kenmerk
2022-0000129312
Uw brief (kenmerk)
5 april 2022 F-052-2022
Bijlagen
Datum 25 augustus 2022
A. Relevante passages
Betreft Deelbesluit 1 op uw Woo-verzoek inzake het verdrag ter Woo
B. Transponeringstabel
voorkoming van dubbele belasting Nederland-Rusland
C. Inventarislijst
D. Openbaar te maken
documenten
Geachte,
In uw brief van 5 april 2022, ontvangen op 6 april 2022, heeft u als gemachtigde,
namens onderzoeksjournalist, verzocht om informatie over documenten inzake
het verdrag ter voorkoming van dubbele belasting Nederland-Rusland vanaf 1
januari 2014 tot de datum van ontvangst van uw verzoek. In dit eerste
deelbesluit maken wij de informatie (gedeeltelijk) openbaar over de periode van 1
januari 2017 tot 2 augustus 2021. Het tweede (en laatste) deelbesluit zal zien op
de periode van 1 januari 2014 tot en met 1 januari 2017 en 2 augustus 2021 tot
en met 6 april 2022.
U vraagt om openbaarmaking van documenten waarin de
Nederlandse strategie wordt besproken voor onderhandelingen over het
Belastingverdrag tussen Nederland en Rusland, en onderliggende documenten:
1. De (reguliere) onderhandelingen over de gedeeltelijke herziening van het
verdrag ter voorkoming van dubbele belasting, die hebben geleid tot een
ambtelijke overeenstemming (2014-2020).
2. De heropening van de onderhandelingen door Rusland (augustus 2020).
3. Heronderhandelingen over de eerder uitonderhandelde aanpassingen van
het belastingverdrag. Waaronder: de tegenvoorstellen van Nederland
(augustus 2020-juni 2021).
4. Beëindiging verdrag ter voorkoming van dubbele belasting Nederland (juni
2021-heden).
5. De gevolgen van het Russische besluit om het verdrag te beëindigen (juni
2021-heden).
6. De hernieuwde onderhandelingen met Rusland om tot een belastingverdrag
te komen (juni 2021- heden).
7. Stilleggen van de onderhandelingen vanwege de Russische invasie van
Oekraïne (februari 2022- heden).
De ontvangst van uw verzoek heb ik u schriftelijk bevestigd bij brief van 22 april
2022, met kenmerk 2022-0000129312. In de brief van 2 mei 2022 heb ik de
beslistermijn verdaagd met vier weken tot 17 mei 2022.
Het is helaas niet gelukt om binnen de wettelijke termijn op uw Woo-verzoek te
beslissen. Hiervoor bied ik u mijn excuses aan.
Pagina 1 van 8Op 4 mei 2022 heeft een telefoongesprek tussen u en medewerkers van mijn
Directie Juridische Zaken
ministerie plaatsgevonden. Tijdens dit gesprek is de stand van zaken van uw
Woo-verzoek met u besproken. Ook is gesproken over een ander gelijkluidend
Ons kenmerk
Woo-verzoek met een gedeeltelijk samenvallende tijdsperiode. U heeft
2022-0000129312
aangegeven dat u de documenten van dit gelijkluidende Woo-verzoek wilt
ontvangen als apart deelbesluit, zodat u de mogelijkheid heeft in bezwaar te gaan
tegen de wijze van openbaarmaking van deze documenten. Verder is besproken
dat u dit deelbesluit tegelijkertijd met de verzoeker (van het gelijkluidende Woo-
verzoek) wenst te ontvangen. Tot slot heeft u – op mijn verzoek – een toelichting
gegeven op punt 3 van uw verzoek. Dit punt ziet op een eventuele uitwisseling
van ervaringen tussen Nederland en de andere organen over de
(her)onderhandelingen met Rusland.
Op 6 mei 2022 heeft een medewerker van mijn ministerie een samenvatting van
het gesprek van 4 mei gemaild naar u en daarbij het volgende medegedeeld: het
gelijkluidende verzoek is op een eerdere datum ontvangen dan uw verzoek.
Daarom zal ik het besluit eerst naar de verzoeker van het gelijkluidende verzoek
sturen. Daarna zullen de stukken met u worden gedeeld in de vorm van een
deelbesluit. Op dezelfde dag volgt publicatie op Rijksoverheid.nl.
U heeft uw verzoek om openbaarmaking van informatie gedaan op grond van de
Wet openbaarheid van bestuur (hierna: Wob). Vanaf 1 mei 2022 is de Wob
vervangen door de Wet open overheid (hierna: Woo). De Woo kent geen
overgangsrecht, dit betekent dat vanaf 1 mei de Woo geldt. Uw Wob-verzoek van
6 april 2022 neem ik daarom als een Woo-verzoek in behandeling.
Besluit
Ik besluit de door u gevraagde informatie gedeeltelijk openbaar te maken. Voor
de motivering van dit besluit verwijs ik naar het onderdeel “Overwegingen”.
Inventarisatie documenten
Op basis van uw verzoek zijn meerdere documenten aangetroffen. Deze
documenten zijn opgenomen in een inventarislijst, zie hiertoe bijlage C.
Buiten reikwijdte verzoek of dubbel
Een aantal documenten bevat passages die over andere onderwerpen gaan dan
de hierboven genoemde onderwerpen van uw verzoek. Deze passages vallen
inhoudelijk niet binnen de reikwijdte van uw verzoek. Om die reden heb ik de
passages onleesbaar gemaakt onder vermelding van ‘buiten verzoek’ of ‘dubbel’.
Dit is in de inventarislijst aangegeven.
Reeds openbaar
Een deel van de door u gevraagde documenten is reeds openbaar. Voor de
vindplaats van documenten die reeds openbaar zijn, verwijs ik naar bijlage C.
Derde-belanghebbenden
Bij de openbaarmaking van diverse documenten spelen belangen van derden een
rol. Deze derde-belanghebbenden zijn voorafgaand aan het nemen van dit besluit
gevraagd om hun mening te geven over de voorgenomen wijze van
openbaarmaking van de documenten.
De derde belanghebbenden hebben aangegeven geen bezwaar te hebben tegen
de voorgestelde wijze van openbaarmaking.
Pagina 2 van 8Wettelijk kader
Directie Juridische Zaken
Uw verzoek valt onder de reikwijdte van de Woo. Voor de relevante Woo-artikelen
verwijs ik u naar bijlage A.
Ons kenmerk
2022-0000129312
Overwegingen
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in het eerste artikel 1.1. van de
Woo. Dit is een belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. De Woo is
niet van toepassing op informatie die al openbaar is.
De toetsing aan de uitzonderingsgronden verloopt als volgt. Eerst kijk ik of een
van de uitzonderingsgronden aan de orde is. Dat doe ik meestal per alinea, soms
per zin. Vervolgens kijk ik wat voor soort uitzonderingsgrond het is. Als het een
absolute uitzonderingsgrond is, mag ik de informatie niet verstrekken. Als het een
relatieve uitzonderingsgrond is, moet ik een afweging maken tussen het
algemene belang van openbaarheid en het specifieke belang dat de
uitzonderingsgrond beschermt. Daarbij weegt het belang van openbaarheid
zwaar. Als ik informatie weiger, moet ik goed motiveren waarom ik dat doe. Dat
geldt nog sterker als de informatie ouder dan vijf jaar is.
Transponeringstabel
De beoordeling van de documenten heeft plaatsgevonden op basis van de Wob en
is afgerond voordat de Woo in werking trad. Dit brengt met zich dat de
aanduiding van de toegepaste uitzonderingsgronden in bijlage C en D afwijken
van de motivering in het besluit. Ter bevordering van de leesbaarheid heb ik in
bijlage B een transponeringstabel opgenomen, waarin de uitzonderingsgronden
op basis van de Wob en de Woo staan omschreven, alsmede een aanduiding van
de eventuele verschillen.
Overwegingen
Het belang van de betrekkingen van Nederland met andere staten en met
internationale organisaties (artikel 5.1, tweede lid, aanhef en onder a, van de
Woo)
Op grond van artikel 5.1, tweede lid, aanhef en onder a, van de Woo moet ik een
belangenafweging maken of het openbaar maken van informatie de relatie van
Nederland met andere landen, staten of internationale organisaties beschadigt en
dit belang zwaarder weegt dan het belang van openbaarheid. Het betreft hier:
- Documenten die vertrouwelijk zijn uitgewisseld met de diplomatieke post
van het desbetreffende land;
- Passages die gedetailleerd inzicht geven in de onderhandelingspositie van
de betrokken landen. Deze passages zijn vertrouwelijk aan de
Nederlandse Staat verstrekt ten behoeve van verdragsonderhandelingen.
Ook in het internationale contact is openbaarheid en transparantie steeds
gebruikelijker en belangrijker voor het goede functioneren van de democratische
rechtsorde. In dit geval echter kan worden aangenomen dat in de toekomst het
overleg met de desbetreffende landen of internationale organisaties moeilijker
gaat, wanneer ik deze informatie openbaar maak.
Pagina 3 van 8Door openbaarmaking van documenten die vertrouwelijk zijn uitgewisseld met de
Directie Juridische Zaken
diplomatieke post van het desbetreffende land of passages waarin gedetailleerd
de onderhandelingsposities van de betrokkene landen zijn besproken, zal de Ons kenmerk
verhouding tussen Nederland en de betreffende landen stroever worden. Hierdoor 2022-0000129312
kan worden aangenomen dat in de toekomst het overleg tussen Nederland en de
betreffende landen moeilijker zal verlopen. Ik zal deze informatie daarom niet
openbaar maken.
Waar van toepassing heb ik deze informatie onleesbaar gemaakt onder
vermelding van: 10.2.a Wob. Dit kunt u lezen als artikel 5.1, tweede lid, aanhef
en onder a, van de Woo.
De eerbiediging van de persoonlijke levenssfeer (artikel 5.1, tweede lid, onder e,
van de Woo)
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. Het gaat om
persoonsgegevens die (indirect) te herleiden zijn tot een persoon zoals namen, e-
mailadressen, telefoonnummers en functienamen. Bij verschillende passages uit
bepaalde documenten is dit het geval. Ik vind het in dit geval belangrijk dat de
identiteit van betrokkenen niet bekend wordt omdat dit hun privacy kan schaden.
Dat vind ik niet wenselijk. Daarom maak ik deze persoonsgegevens niet
openbaar.
In diverse documenten staan ook persoonsgegevens van ambtenaren. Het gaat
om gegevens die herleidbaar zijn tot een persoon, zoals onder meer namen, e-
mailadressen, functienamen en telefoonnummers. In het kader van goed
werkgeverschap vind ik dat het belang van privacy zwaarder moet wegen dan het
belang van openbaarheid. Dit ter bescherming van de privacy van de betrokken
ambtenaar/ambtenaren. Daarbij weegt mee dat het hier niet gaat om het
opgeven van een naam aan een individuele burger die met een ambtenaar in
contact treedt, maar om, openbaarmaking op grond van de Woo.
Waar van toepassing heb ik deze informatie onleesbaar gemaakt onder
vermelding van: 10.2.e Wob. Dit kunt u lezen als artikel 5.1, tweede lid, aanhef
en onder e, van de Woo.
Het belang van het goed functioneren van de Staat, andere publiekrechtelijke
lichamen of bestuursorganen (artikel 5.1, tweede lid, aanhef en onder i, van de
Woo)
Een document betreft een conceptdocument.1 Voor een ordentelijk verloop van
het besluitvormingsproces is het belangrijk dat dit gebeurt op basis van voldragen
documenten. Wanneer communicatie over conceptteksten of de conceptteksten
zelf openbaar worden gemaakt, is dit schadelijk voor het goed functioneren van
de Staat nu er een publiek debat kan ontstaan over documenten die nog niet rijp
zijn voor besluitvorming. Daar is ook hier sprake van. Dit document maak ik
daarom niet openbaar met een beroep op het belang van het goed functioneren
van de Staat.
Waar van toepassing heb ik dit document niet openbaar gemaakt onder
vermelding van 11.1 Wob.
1 Document met id-nummer 1033682.
Pagina 4 van 8Dit kunt u lezen als artikel 5.1, tweede lid, aanhef en onder i, van de Woo. Op
Directie Juridische Zaken
dezelfde informatie is ook het bepaalde in artikel 5.2, eerste lid, van de Woo van
toepassing. Zie daartoe hieronder in het besluit. Ons kenmerk
2022-0000129312
Als een besluit eenmaal is genomen, dan staat deze uitzonderingsgrond niet in de
weg aan openbaarmaking van de definitieve documenten. Dan is het goed om te
kunnen reconstrueren op grond van welke adviezen, welke informatie en welke
beleidsalternatieven een besluit is genomen. De definitieve documenten en
eventuele overwegingen die daarbij ter besluitvorming zijn voorgelegd, maak ik
daarom wel (gedeeltelijk) openbaar.
Persoonlijke beleidsopvattingen in een document voor intern beraad (artikel 5.2,
eerste lid, van de Woo)
Uitgangspunt van de Woo is dat overheidsinformatie openbaar is. Dit geldt in
principe ook voor documenten opgesteld voor intern beraad. Intern beraad is het
overleg tussen ambtenaren binnen een bestuursorgaan, of binnen een kring van
bestuursorganen die gezamenlijk verantwoordelijk zijn voor een bestuurlijke
aangelegenheid. Documenten die bestemd zijn voor intern beraad kunnen
persoonlijke beleidsopvattingen bevatten. Dat is hier ook het geval. Ten aanzien
van de openbaarmaking van deze persoonlijke beleidsopvattingen geldt het
volgende. Op grond van artikel 5.2, eerste lid, van de Woo worden persoonlijke
beleidsopvattingen in documenten die bestemd zijn voor intern beraad niet
openbaar gemaakt. Persoonlijke beleidsopvattingen zijn ambtelijke adviezen,
meningen, visies, standpunten en overwegingen ten behoeve van intern beraad.
Persoonlijke beleidsopvattingen zijn niet: feiten, prognoses, beleidsalternatieven,
de gevolgen van een bepaald beleidsalternatief of andere onderdelen met een
overwegend objectief karakter.
Het is van belang dat ambtenaren intern vrij met elkaar van gedachten moeten
kunnen wisselen over beleidskeuzes. Een zekere mate van vertrouwelijkheid is
nodig om te kunnen komen tot een effectieve besluitvorming.
In dit geval zie ik geen aanleiding om de persoonlijke beleidsopvattingen bestemd
voor intern beraad openbaar te maken. Dit acht ik niet in het belang van een
goede en democratische rechtsorde. Het betreft het voormelde conceptdocument,
waarin de beleidsvorming nog niet ‘rijp’ is. In de fase waarin het definitieve
document nog vorm moet krijgen, moet er ruimte zijn om conceptteksten en
gedachten met elkaar uit te wisselen. De tekst in deze conceptteksten zijn dan
ook persoonlijke beleidsopvattingen. Het gaat dus om het intern delen van
informatie wat moet leiden tot een definitief document. Ik acht het belangrijk dat
in die voorbereidende fase om tot een definitief document te komen concepten
daarvan in vertrouwen kunnen worden uitgewisseld. Gelet hierop maak ik het
conceptdocument in zijn geheel niet openbaar. Op dezelfde informatie is ook het
bepaalde in artikel 5.1, eerste lid, onder i van de Woo van toepassing. Zie daartoe
de paragraaf over het belang van het goed functioneren van de Staat in het
besluit.
Waar van toepassing heb ik dit document niet openbaar gemaakt onder
vermelding van 11.1 Wob. Dit kunt u lezen als artikel 5.2, eerste lid van de Woo.
Plaatsing op internet
De stukken worden met een geanonimiseerde versie van dit besluit voor eenieder
kenbaar gemaakt op www.rijksoverheid.nl.
Pagina 5 van 8Afschrift aan belanghebbenden
Directie Juridische Zaken
Een afschrift van dit besluit zend ik aan belanghebbenden.
Ons kenmerk
Hoogachtend, 2022-0000129312
DE MINISTER VAN FINANCIEN,
namens deze,
b/a
mr. M.S. Bogtstra
De Directeur Juridische Zaken
Rechtsmiddelenverwijzing
Deze brief is een besluit in de zin van de Algemene wet bestuursrecht. Op grond
van die wet kunt u tegen dit besluit binnen zes weken na de dag waarop dit
besluit is bekendgemaakt een bezwaarschrift indienen. Het bezwaarschrift moet
worden gericht aan de minister van Financiën, ter attentie van de Directie
Juridische Zaken, Postbus 20201, 2500 EE Den Haag. Het bezwaarschrift dient te
worden ondertekend en dient ten minste het volgende te bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaar zich richt;
d. een opgave van de redenen waarom u zich met het besluit niet kunt
verenigen.
Pagina 6 van 8Bijlage A – Relevante artikelen Woo
Directie Juridische Zaken
Artikel 1.1 Ons kenmerk
Eenieder heeft recht op toegang tot publieke informatie zonder daartoe een 2022-0000129312
belang te hoeven stellen, behoudens bij deze wet gestelde beperkingen.
Artikel 5.1
1. Het openbaar maken van informatie ingevolge deze wet blijft achterwege
voor zover dit:
[…]
1. Het openbaar maken van informatie blijft eveneens achterwege voor
zover het belang daarvan niet opweegt tegen de volgende belangen:
a. de betrekkingen van Nederland met andere landen en staten en met
internationale organisaties;
[…]
e. de eerbiediging van de persoonlijke levenssfeer;
[…]
i. het goed functioneren van de Staat, andere publiekrechtelijke lichamen
of bestuursorganen.
[…]
Artikel 5.2
1. In geval van een verzoek om informatie uit documenten, opgesteld ten
behoeve van intern beraad, wordt geen informatie verstrekt over daarin
opgenomen persoonlijke beleidsopvattingen. Onder persoonlijke
beleidsopvattingen worden verstaan ambtelijke adviezen, visies,
standpunten en overwegingen ten behoeve van intern beraad, niet zijnde
feiten, prognoses, beleidsalternatieven, de gevolgen van een bepaald
beleidsalternatief of andere onderdelen met een overwegend objectief
karakter.
Pagina 7 van 8Bijlage B – Transponeringstabel Wob-Woo
Directie Juridische Zaken
Uitzonderingsgrond in de Wet Uitzonderingsgrond in de Wet open Ons kenmerk
openbaarheid van bestuur overheid (artikel/code) 2022-0000129312
(artikel/code)
Internationale betrekkingen Internationale betrekkingen (5.1.2.a)
(10.2.a)
Eerbiediging van de persoonlijke Eerbiediging van de persoonlijke levenssfeer
levenssfeer (10.2.e) (5.1.2.e)
Het voorkomen van onevenredige Het goed functioneren van de staat (…) of
bevoordeling of benadeling bestuursorganen (5.1.2.i)
(10.2.g)
Niet verstrekken van persoonlijke Niet verstrekken van persoonlijke
beleidsopvattingen (11.1) beleidsopvattingen (5.2.1)
Pagina 8 van 8