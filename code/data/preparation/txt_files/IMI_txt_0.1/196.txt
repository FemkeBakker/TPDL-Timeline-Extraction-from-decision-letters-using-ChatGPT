File id: 196 File title: Besluit_op_Wob-Woo-verzoek_over_openstelling_casino_s_tijdens_COVID-19_pandemie.pdf.
> Retouradres Postbus 20201 2500 EE Den Haag
Directie Juridische Zaken
Korte Voorhout 7
2511 CW Den Haag
Postbus 20201
2500 EE Den Haag
www.rijksoverheid.nl
Inlichtingen
wooverzoekendjz@minfin.nl
www.minfin.nl
Ons kenmerk
2022-0000159497
Datum 12 juli 2022
Betreft Besluit op uw Wob-verzoek inzake de openstelling van
de casino's tijdens de Covid-19 pandemie
Geachte,
In uw brief van 12 november 2021 heeft u met een beroep op de Wet
openbaarheid van bestuur (hierna: Wob) verzocht om documenten over de
openstelling, beperkingen en sluiting van de casino’s en Holland Casino, in het
bijzonder tijdens de Covid-19-pandemie en de ontslagen bij Holland Casino in
deze periode. Specifiek vraagt u om documenten uit de periode van 1 maart 2020
tot en met 12 november 2021.
U verzoekt om het volgende:
- Alle interne communicatie van het ministerie van Financiën over het
openen of sluiten van Holland Casino of casino’s in het algemeen;
- Alle communicatie tussen medewerkers van het ministerie van Financiën
en medewerkers van Holland Casino over het openen of sluiten van
Holland Casino of casino’s in het algemeen;
- Alle interne communicatie van het ministerie van Financiën over de
ontslagen bij Holland Casino;
- Alle communicatie van medewerkers van het ministerie van Financiën met
medewerkers van Holland Casino over de ontslagen bij Holland Casino;
- Alle communicatie tussen medewerkers van het ministerie van Financiën
en medewerkers van het ministerie van Economische Zaken en
Werkgelegenheid over het openen of sluiten van Holland Casino of
casino’s in het algemeen;
- Alle overige stukken die betrekking hebben op deze aangelegenheid.
De ontvangst van uw verzoek heb ik schriftelijk bevestigd bij brief van 25
november 2021, met kenmerk 2021-0000240053. In deze brief is de
beslistermijn met vier weken verdaagd.
Op 10 mei 2022 heeft u mij in gebreke gesteld per e-mail.
Op 16 mei 2022 heeft u telefonisch contact gehad met een medewerker van mijn
ministerie over de voortgang van uw Wob-verzoek, waarin de ontvangst van uw
ingebrekestelling mondeling is bevestigd.
Het is mij helaas niet gelukt om binnen de wettelijke termijn op uw Wob-verzoek
te beslissen. Hiervoor bied ik u mijn excuses aan.
Pagina 1 van 10U heeft uw verzoek om openbaarmaking van informatie gedaan op grond van de
Directie Juridische Zaken
Wob. Vanaf 1 mei 2022 is de Wob vervangen door de Wet open overheid (hierna:
Woo). De Woo kent geen overgangsrecht, dit betekent dat vanaf 1 mei de Woo Ons kenmerk
geldt. Uw Wob-verzoek van 12 november 2021 handel ik daarom af als Woo- 2022-0000159497
verzoek.
De beoordeling van de documenten was afgerond vóór 1 mei 2022 en heeft
daarom nog plaats gevonden op grond van de Wob. Dit brengt met zich mee dat
de aanduiding van de toegepaste uitzonderingsgronden in bijlage C en D afwijken
van de motivering in het besluit. Ter bevordering van de leesbaarheid heb ik in
bijlage B een transponeringstabel opgenomen, waarin de uitzonderingsgronden
op basis van de Wob en de Woo staan omschreven, alsmede een aanduiding van
de eventuele verschillen.
1. Besluit
Ik besluit de door u gevraagde informatie gedeeltelijk openbaar te maken. Per
document is op de inventarislijst aangegeven welke uitzonderingsgronden zijn
toegepast. De inventarislijst maakt integraal onderdeel uit van het besluit. Voor
de motivering van dit besluit verwijs ik naar het onderdeel “Overwegingen”
hieronder.
2. Inventarisatie documenten
Op basis van uw verzoek zijn meerdere documenten aangetroffen. Deze
documenten zijn opgenomen in de inventarislijst, zie hiertoe bijlage C.
De Woo is niet van toepassing op documenten die al openbaar zijn. Een aantal
documenten is reeds openbaar en staat op de inventarislijst als zodanig
aangemerkt. Op de inventarislijst staan ook de vindplaatsen van deze
documenten vermeld.
U heeft in uw verzoek aangegeven over welke aangelegenheid u documenten wilt
ontvangen. Een aantal documenten bevat passages die gedeeltelijk binnen de
reikwijdte en gedeeltelijk buiten de reikwijdte van uw verzoek vallen. De
informatie die buiten uw verzoek valt, zal niet openbaar worden gemaakt. De
betreffende documenten staan op de inventarislijst als zodanig aangemerkt.
3. Zienswijzen
Bij de openbaarmaking van diverse documenten spelen belangen van derden een
rol. Deze derde-belanghebbenden zijn vooraf gevraagd hun mening te geven over
de voorgenomen wijze van openbaarmaking van de documenten. De zienswijzen
van de derde-belanghebbenden heb ik in mijn belangenafweging meegenomen.
Meerdere derde-belanghebbenden stemmen in met de (gedeeltelijke)
openbaarmaking van de documenten. Eén derde-belanghebbende stemt echter
niet in met de openbaarmaking van een deel van de documenten en heeft
verzocht om vertrouwelijke bedrijfsgevoelige gegevens niet openbaar te maken.
Ik heb de zienswijze van de betrokken belanghebbenden meegenomen in mijn
afweging. Dit licht ik nader toe bij het onderdeel “Overwegingen”.
Pagina 2 van 104. Wettelijk kader
Directie Juridische Zaken
Ik behandel uw verzoek als een verzoek op grond van de Woo. De relevante
artikelen uit de Woo kunt u vinden in bijlage A bij deze brief. Ons kenmerk
2022-0000159497
5. Overwegingen
Algemene uitgangspunten bij toetsing aan de uitzonderingsgronden
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in het eerste artikel 1.1. van de
Woo. Dit is een belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor eenieder. De Woo is
niet van toepassing op informatie die al openbaar is.
De toetsing aan de uitzonderingsgronden verloopt als volgt. Eerst kijk ik of een
van de uitzonderingsgronden speelt. Dat doe ik meestal per alinea, soms per zin.
Vervolgens kijk ik wat voor soort uitzonderingsgrond het is. Als het een absolute
uitzonderingsgrond is, mag ik de informatie niet verstrekken. Als het een
relatieve uitzonderingsgrond is, moet ik een afweging maken tussen het
algemene belang van openbaarheid en het specifieke belang dat de
uitzonderingsgrond beschermt. Daarbij weegt het belang van openbaarheid
zwaar. Als ik informatie weiger, moet ik goed motiveren waarom ik dat doe. Dat
geldt nog sterker als de informatie ouder dan vijf jaar is.
Wanneer het gaat om informatie waar belangen van anderen bij betrokken zijn,
moet ik hen de mogelijkheid geven om een zienswijze in te dienen. Dit betekent
dat zij hun mening kunnen geven over of de informatie wel of niet openbaar
gemaakt moet worden. Het is uiteindelijk aan mij om te beslissen of ik de
informatie openbaar maak.
Bedrijfs- en fabricagegegevens (artikel 5.1, eerste lid, aanhef en onder c, van de
Woo)
Op grond van artikel 5.1, eerste lid, aanhef en onder c, van de Woo mag ik geen
informatie openbaar maken als het gaat om bedrijfs- en fabricagegegevens die in
vertrouwen aan de overheid zijn medegedeeld. De vertrouwelijkheid van de
informatie die aan de overheid is verstrekt, kan bijvoorbeeld blijken uit een
expliciete verklaring. Het is ook mogelijk dat de vertrouwelijkheid door de
verstrekker mocht worden aangenomen. Uit voorafgaande correspondentie via
brief of e-mail blijkt de informatie in vertrouwen is gedeeld met de overheid.
Het gaat hier om gegevens waaruit informatie kan worden afgelezen of afgeleid
over de technische bedrijfsvoering, het productieproces, de afzet van producten
of de afnemers of leveranciers. Ook financiële gegevens kunnen als bedrijfs- en
fabricagegegevens worden aangemerkt.
De documenten waar u om heeft gevraagd bevatten onder andere informatie over
de financiële bedrijfsvoering van Holland Casino (bedrijfs- en fabricagegegevens)
die vertrouwelijk met het ministerie van Financiën is gedeeld. Het gaat hierbij
bijvoorbeeld om informatie over (verwachte) kosten, resultaten, beoogde
kostenreducties en terugbetaling van kredieten. Verder bevatten de documenten
vertrouwelijke informatie over de gevolgen van verwachte openingsscenario’s,
Pagina 3 van 10lange termijn strategieën en andere toekomstige ontwikkelingen bij Holland
Directie Juridische Zaken
Casino. Eén derde-belanghebbende heeft in haar zienswijze aangegeven niet in te
stemmen met openbaarmaking van document nummer 9 en bepaalde informatie Ons kenmerk
in verschillende documenten. De informatie in deze documenten geven inzichten 2022-0000159497
in de lange termijn strategieën en de gemaakte kosten tijdens de Covid-19
pandemie, evenals bedrijfsgegevens.
De hierboven genoemde informatie is aan mij vertrouwelijk overhandigd en op
grond van artikel 5.1, eerste lid, aanhef en onder c, van de Woo blijft het
openbaar maken van deze informatie derhalve achterwege. Waar van toepassing
heb ik deze informatie onleesbaar gemaakt onder vermelding van: 10.1.c.
De eerbiediging van de persoonlijke levenssfeer (artikel 5.1, tweede lid, aanhef
en onder e, van de Woo)
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. Het gaat om
persoonsgegevens die (indirect) te herleiden zijn tot een persoon zoals namen, e-
mailadressen, telefoonnummers en functienamen. In bepaalde documenten is dit
het geval. Ik vind het in dit geval belangrijk dat de identiteit van betrokkene niet
bekend wordt, omdat dit zijn of haar privacy kan schenden. Dat vind ik niet
wenselijk. Daarom maak ik deze persoonsgegevens niet openbaar.
In diverse documenten staan daarnaast persoonsgegevens van ambtenaren. Het
gaat om gegevens die herleidbaar zijn tot een persoon, zoals onder meer namen,
e-mailadressen, functienamen en telefoonnummers. In het kader van goed
werkgeverschap vind ik dat het belang van privacy zwaarder moet wegen dan het
belang van openbaarheid. Dit ter bescherming van de privacy van de betrokken
ambtenaar/ambtenaren. Daarbij weegt mee dat het hier niet gaat om het
opgeven van een naam aan een individuele burger die met een ambtenaar in
contact treedt, maar om, openbaarmaking op grond van de Woo. Waar van
toepassing heb ik deze informatie in de documenten onleesbaar gemaakt onder
vermelding van: 10.2.e. Dit kunt u lezen als artikel 5.1, tweede lid, aanhef en
onder e, van de Woo.
Andere dan vertrouwelijk aan de overheid verstrekte concurrentiegevoelige
bedrijfs- en fabricagegegevens (artikel 5.1, tweede lid, aanhef en onder f, van de
Woo)
Op grond van artikel 5.1, tweede lid, aanhef en onder f, van de Woo kan ik geen
informatie openbaar maken wanneer dit de bescherming van
concurrentiegevoelige gegevens schaadt en dit belang zwaarder weegt dan het
belang van openbaarheid. Deze uitzonderingsgrond beschermt
concurrentiegevoelige bedrijfsgegevens die niet vertrouwelijk aan de overheid zijn
verstrekt. Dit is dus anders dan artikel 5.1, eerste lid, aanhef en onder c, van de
Woo, dat vertrouwelijk verstrekte informatie beschermt.
In de documenten met nummers 1, 4, 6, 8, 9, 17, 18, 23, 24, 28, 30, 34, 36, 44,
46, 60, 64, 67, 70 en 71 is informatie aangetroffen die bedrijfsvertrouwelijk is.
Dit betreft onder andere informatie over kredietfaciliteiten, de continuïteit, de
verwachte resultaten, de liquiditeit scenario’s, de organisatiestructuur en het
bestuursreglement van Holland Casino. Uit die informatie die aan mij is
medegedeeld in het kader van de openingen en sluitingen van de vestigingen van
Holland Casino, kan de financiële positie van Holland Casino worden afgeleid.
Pagina 4 van 10Omdat Holland Casino in een concurrerende markt opereert, zou de
Directie Juridische Zaken
openbaarmaking van deze informatie schadelijk kunnen zijn voor de
concurrentiepositie van Holland Casino en kan het een oneigenlijk voordeel voor Ons kenmerk
haar concurrenten opleveren. Organisaties zoals Holland Casino moeten erop 2022-0000159497
kunnen vertrouwen dat bedrijfsvertrouwelijke informatie vertrouwelijk blijft,
ondanks dat ze niet vertrouwelijk zijn verstrekt aan de overheid. Ik vind dat dit
belang in dit geval zwaarder weegt dan het belang van openbaarheid. Ik maak
deze informatie daarom niet openbaar. Waar van toepassing heb ik deze
informatie in de documenten onleesbaar gemaakt onder vermelding van: 10.2.g.
Dit kunt u lezen als artikel 5.1, tweede lid, onder f, van de Woo.
Het belang van het goed functioneren van de Staat, andere publiekrechtelijke
lichamen of bestuursorganen (artikel 5.1, tweede lid, aanhef en onder i, van de
Woo)
Op grond van artikel 5.1, tweede lid, aanhef en onder i, van de Woo kan ik geen
informatie openbaar maken wanneer dit het goed functioneren van de Staat of
andere overheden schaadt en dit belang zwaarder weegt dan het belang van
openbaarheid.
In documenten met nummers 4 en 60 worden de gegevens van een digitale
vergadering genoemd. Het belang van het voorkomen van oneigenlijk gebruik
van de interne e-mailadressen, de vergaderingsnummers en toegangscodes voor
Webex weeg ik zwaarder dan het belang van openbaarmaking. Oneigenlijk
gebruik van deze gegevens schaadt het goed functioneren van de Staat.
Bovendien heeft het openbaar maken van de algemene interne e-mailadressen,
de vergaderingsnummers en toegangscodes voor Webex geen meerwaarde in het
licht van een goede en democratische bestuursvoering.
Daarom vind ik dat het belang van het voorkomen van oneigenlijk gebruik van de
voornoemde gegevens zwaarder weegt dan het belang van openbaarheid. Ik
maak deze informatie daarom niet openbaar. Waar van toepassing heb ik deze
informatie in het document onleesbaar gemaakt onder vermelding van: 10.2.g.
Dit kunt u lezen als artikel 5.1, tweede lid, aanhef en onder i, van de Woo.
Het voorkomen van onevenredige benadeling (artikel 5.1, vijfde lid, van de Woo)
Op grond van artikel 5.1, vijfde lid, van de Woo mag ik in uitzonderlijke gevallen
geen informatie openbaar maken als dit iemand onevenredige benadeling
toebrengt en de voorkoming daarvan zwaarder weegt dan het belang van
openbaarheid.
De documenten met nummers 43, 44, 59, 62 en 63 bevatten vertrouwelijke
gesprekken tussen medewerkers van Holland Casino en ambtenaren van het
ministerie van Financiën. Openbaarmaking van deze informatie kan leiden tot een
onevenredige benadeling van beide partijen. Voor een effectieve samenwerking,
onderlinge informatiestroom en gedegen toezicht is het van belang dat Holland
Casino en het ministerie van Financiën vrijelijk en in vertrouwen met elkaar
kunnen spreken. Het openbaar maken van deze informatie in de documenten kan
ertoe leiden dat Holland Casino en de Staat terughoudender zullen zijn in hun
communicatie. Gelet op de bovenstaande belangen van samenwerking,
informatievoorziening en toezicht is dit onwenselijk. Ik vind dat de voorkoming
van deze benadeling daarom zwaarder weegt dan het belang van openbaarheid.
Ik maak deze informatie dan ook niet openbaar. Waar van toepassing heb ik deze
Pagina 5 van 10informatie in de documenten onleesbaar gemaakt onder vermelding van: 10.2.g.
Directie Juridische Zaken
Dit kunt u lezen als artikel 5.1, vijfde lid, van de Woo.
Ons kenmerk
6. Wijze van openbaarmaking en publicatie 2022-0000159497
De documenten die (gedeeltelijk) openbaar worden gemaakt, worden samen met
deze brief digitaal aan u toegezonden.
Plaatsing op internet
De openbaar gemaakte stukken worden met een geanonimiseerde versie van het
besluit op www.rijksoverheid.nl geplaatst.
Een afschrift van dit besluit stuur ik aan de belanghebbenden.
Vragen
Als u vragen heeft over de afhandeling van uw verzoek, dan kunt u contact met
ons opnemen via de contactgegevens in de colofon. Voor meer informatie over de
Woo-procedure, kunt u kijken op rijksoverheid.nl.
Hoogachtend,
DE STAATSSECRETARIS VAN FINANCIEN - Fiscaliteit en Belastingdienst
namens deze,
mr. M.S. Bogtstra
De directeur Juridische Zaken
Pagina 6 van 10Rechtsmiddelenclausule
Directie Juridische Zaken
Deze brief is een besluit in de zin van de Algemene wet bestuursrecht. Op grond
van die wet kunt u tegen dit besluit binnen zes weken na de dag waarop dit
Ons kenmerk
besluit is bekendgemaakt een bezwaarschrift indienen. Het bezwaarschrift moet 2022-0000159497
worden gericht aan de minister van Financiën, ter attentie van de Directie
Juridische Zaken, Postbus 20201, 2500 EE Den Haag. Het bezwaarschrift dient te
worden ondertekend en dient ten minste het volgende te bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaar zich richt;
d. een opgave van de redenen waarom u zich met het besluit niet kunt verenigen.
Pagina 7 van 10Bijlage A
Directie Juridische Zaken
Artikel 5.1 van de Woo
Ons kenmerk
1. Het openbaar maken van informatie ingevolge deze wet blijft achterwege voor 2022-0000159497
zover dit:
c. bedrijfs- en fabricagegegevens betreft die door natuurlijke personen of
rechtspersonen vertrouwelijk aan de overheid zijn meegedeeld;
2. Het openbaar maken van informatie blijft eveneens achterwege voor zover het
belang daarvan niet opweegt tegen de volgende belangen:
e. de eerbiediging van de persoonlijke levenssfeer;
f. de bescherming van andere dan in het eerste lid, onderdeel c, genoemde
concurrentiegevoelige bedrijfs- en fabricagegegevens;
i. het goed functioneren van de Staat, andere publiekrechtelijke lichamen of
bestuursorganen.
5. In uitzonderlijke gevallen kan openbaarmaking van andere informatie dan
milieu-informatie voorts achterwege blijven indien openbaarmaking onevenredige
benadeling toebrengt aan een ander belang dan genoemd in het eerste of tweede
lid en het algemeen belang van openbaarheid niet tegen deze benadeling
opweegt. Het bestuursorgaan baseert een beslissing tot achterwege laten van de
openbaarmaking van enige informatie op deze grond ten aanzien van dezelfde
informatie niet tevens op een van de in het eerste of tweede lid genoemde
gronden.
Pagina 8 van 10Bijlage B – Transponeringstabel Wob-Woo
Directie Juridische Zaken
Uitzonderingsgrond in de Uitzonderingsgrond in de Wet open Ons kenmerk
Wet openbaarheid van overheid (artikel/code) 2022-0000159497
bestuur (artikel/code)
1. Eenheid van de Kroon Eenheid van de Kroon (5.1.1.a)
(10.1.a)
2. Veiligheid van de Staat Veiligheid van de Staat (5.1.1.b)
(10.1.b)
3. Vertrouwelijk verstrekte Vertrouwelijk verstrekte bedrijfs- en
bedrijfs- en fabricagegegevens (uitgezonderd
fabricagegegevens milieu-informatie) (5.1.1.c)
(uitgezonderd milieu-
informatie) (10.1.c)
4. Bijzondere 1. Bijzondere persoonsgegevens
persoonsgegevens (10.1.d) (5.1.1.d)
2. Nationale identificatienummers
(5.1.1.e)
5. Internationale betrekkingen Internationale betrekkingen (5.1.2.a)
(10.2.a)
6. I. Economische of financiële Economische of financiële belangen van
belangen van de staat de staat (5.1.2.b)
(10.2.b)
II. Economische of
financiële belangen van de
Staat met een vertrouwelijk
karakter (milieu-informatie)
(10.5)
7. Opsporing en vervolging Opsporing en vervolging van strafbare
van strafbare feiten feiten (5.1.2.c)
(10.2.c)
8. Inspectie, controle en Inspectie, controle en toezicht door
toezicht door bestuursorganen (5.1.2.d)
bestuursorganen (10.2.d)
9. Eerbiediging van de Eerbiediging van de persoonlijke
persoonlijke levenssfeer levenssfeer (5.1.2.e)
(10.2.e)
10. Belang van de Belang van de geadresseerde om als
geadresseerde om als eerste kennis te kunnen nemen (5.1.4)
eerste kennis te kunnen
nemen (10.2.f)
11. Het voorkomen van 1. Bescherming van andere dan
onevenredige bevoordeling vertrouwelijk aan de overheid verstrekte
of benadeling (10.2.g) concurrentiegevoelige bedrijfs- en
fabricagegegevens (5.1.2.f)
2. De bescherming van het milieu
waarop deze informatie betrekking heeft
(uitgezonderd milieu-informatie)
(5.1.2.g)
3. De beveiliging van personen of
bedrijven en het voorkomen van
sabotage (uitgezonderd milieu-
informatie) (5.1.2.h)
Pagina 9 van 104. Het goed functioneren van de staat
Directie Juridische Zaken
(…) of bestuursorganen (5.1.2.i)
12. Het voorkomen van Het voorkomen van onevenredige Ons kenmerk
onevenredige bevoordeling bevoordeling of benadeling (5.1.5) 2022-0000159497
of benadeling (uitgezonderd
milieu-informatie) (10.2.g)
13. De bescherming van het De bescherming van het milieu waarop
milieu waarop de informatie de informatie betrekking heeft (5.1.2.g)
betrekking heeft (10.7.a)
14. De beveiliging van De beveiliging van personen of
personen of bedrijven en bedrijven en het voorkomen van
het voorkomen van sabotage (milieu-informatie) (5.1.2.h)
sabotage (milieu-
informatie) (10.7.b)
15. Niet verstrekken van 1. Is er sprake van persoonlijke
persoonlijke beleidsopvattingen in documenten
beleidsopvattingen (11.1) opgesteld voor formele bestuurlijke
besluitvorming? Verstrekken, tenzij het
voeren van intern beraad onevenredig
wordt geschaad (5.2.3)
2. Wel verstrekken persoonlijke
beleidsopvatting in het kader van goed
en democratisch bestuur (5.2.2)
3. Niet verstrekken van persoonlijke
beleidsopvattingen (5.2.1)
16. Wel verstrekken Wel verstrekken persoonlijke
persoonlijke beleidsopvatting in het kader van goed
beleidsopvatting in het en democratisch bestuur (5.2.2)
kader van goed en
democratisch bestuur
(11.2)
17. Informatie ouder dan vijf jaar (5.3)
Pagina 10 van 10