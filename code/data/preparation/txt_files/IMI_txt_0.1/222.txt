File id: 222 File title: Besluit_op_Woo-verzoek_over_redenen_opschorting_en_deelbesluiten_Woo-verzoeken.pdf.
> Retouradres Postbus 20301 2500 EH Den Haag
Directie Wetgeving en
Juridische Zaken
Sector Juridische Zaken en
Wetgevingsbeleid
Alleen per e-mail:
Turfmarkt 147
2511 DP Den Haag
Postbus 20301
2500 EH Den Haag
www.rijksoverhed.nl/jenv
Ons kenmerk
Bij beantwoording de datum
en ons kenmerk vermelden.
Datum 21 oktober 2022 Wilt u slechts één zaak in uw
brief behandelen.
Onderwerp Besluit op uw Woo-verzoek
Geachte ,
In uw verzoek van 16 augustus 2022, door mij ontvangen op 17 augustus 2022,
heeft u mijn ministerie gevraagd informatie openbaar te maken over de redenen
of aanleidingen tot verdaging of opschorting van alle lopende Wob/Woo-
verzoeken per 16-08-2022 gericht aan mijn ministerie. In uw verzoek doet u een
beroep op de Wet open overheid (Woo).
Over dit verzoek heeft u op 24 augustus 2022 met ,
medewerker bij mijn ministerie gesproken. In dit gesprek heeft u aangegeven
geïnteresseerd te zijn hoe de besluitvorming tot stand is gekomen bij de Woo-
verzoeken waarbij de beslistermijn is opgeschort en bij verzoeken waar een
eerste deelbesluit is genomen zoals aangegeven in het ‘Overzicht per ministerie
van Wob/Woo-verzoeken in behandeling’ van 18 juli 2022, de bijlage bij de
Antwoorden op Kamervragen over maatregelen ministeries voor hardheden en
informatiehuishouding. U wenst daarbij voorts informatie hoe daarover is
gecommuniceerd met de betreffende verzoeker. In onderlinge afstemming is uw
verzoek ingeperkt tot hetgeen hiervoor is afgesproken.
Bij brief van 25 augustus 2022, met kenmerk , is bevestigd dat uw
verzoek in goede orde is ontvangen. Daarbij is medegedeeld dat uw verzoek
uiterlijk op 21 september wordt beantwoord.
Bij brief van 16 september 2022, met kenmerk , heb ik aangegeven dat
de beoordeling van uw verzoek meer tijd in beslag neemt en ik hiervoor twee
weken extra nodig zou hebben. De uiterlijke beslisdatum is daarmee 5 oktober
2022 geworden.
1. Wettelijk kader
Ik behandel uw verzoek als een verzoek op grond van de Wet open overheid
(Woo). De relevante artikelen uit de Woo kunt u vinden in bijlage 1 bij deze brief.
2. Inventarisatie documenten
P agina 1 van 7Op basis van uw verzoek heb ik gezocht in de digitale archiefsystemen en e-mail Directie Wetgeving en
i nboxen van betrokken medewerkers. Daarbij heb ik gebruik gemaakt van de Juridische Zaken
Sector Juridische Zaken en
informatie van het overzicht van 18 juli 2022 en gericht gezocht naar de in dat Wetgevingsbeled
overzicht genoemde zaken.
Datum
Bij deze inventarisatie zijn 13 document aangetroffen. Deze documenten zijn 21 oktober 2022
genoemd in de inventarislijst in bijlage 2 bij deze brief.
Ons kenmerk
Informatie die valt buiten de reikwijdte van uw verzoek
U heeft in uw verzoek aangegeven over welke aangelegenheid u informatie wilt
ontvangen. Een aantal documenten gaat gedeeltelijk niet over de door u
aangegeven aangelegenheid en staan op de inventarislijst als zodanig
aangemerkt. In deze documenten is informatie opgenomen over de door u
genoemde aangelegenheid, maar de documenten bevatten ook informatie over
een andere aangelegenheid, bijvoorbeeld andere onderwerpen dan de
beslistermijn die in het kader van de behandeling van het Woo-verzoek zijn
besproken.
3. Algemene toelichting
Uw verzoek ziet ten eerste op de redenen waarom is overgegaan tot opschorting bij
een Woo-verzoek en in de tweede plaats op redenen waarom er in bepaalde
verzoeken voor is gekozen om te werken met deelbesluiten.
In het algemeen schuilt de reden van vertraging bij Woo-besluiten vaak in een
combinatie van een piekbelasting van het aantal binnengekomen Woo-verzoeken,
een complexe zoekslag naar informatie en een grote hoeveelheid
geïnventariseerde documenten die schifting op relevantie en beoordeling
behoeven en waarvoor niet direct voldoende personele capaciteit beschikbaar is.
Dan vindt prioritering plaats. Ten overvloede wijs ik u graag op twee documenten
die ook raken aan uw Woo-verzoek. Op 14 september 2022 is een besluit
genomen op een Woo-verzoek over de evaluatie van het proces tot afhandeling
van verzoeken op grond van de Wob binnen het ministerie van Justitie en
Veiligheid: https://www.rijksoverheid.nl/documenten/woo-
besluiten/2022/09/14/besluit-op-woo-verzoek-over-de-evaluatie-van-de-wet-openbaarheid-van-bestuur
Op 15 september 2022 zijn de antwoorden gegeven op de vragen van het lid Omzigt
over het bewust vertragen van Wob-verzoeken en het betalen van dwangsommen
door de regering:
https://www.tweedekamer.nl/kamerstukken/kamervragen/detail?did=2022D35930&id=2022Z15267
Ten aanzien van de redenen waarom is overgegaan tot opschorting of het werken
met deelbesluiten zijn weinig documenten aangetroffen. Het is voorstelbaar dat
dergelijke keuzes niet altijd schriftelijk worden vastgelegd, maar enkel mondeling
tot stand komen. Slechts in een enkele zaak zijn documenten aangetroffen die
zien op de besluitvorming om over te gaan tot opschorting of het werken met
deelbesluiten. De redenen om de beslistermijn op te schorten, zijn overigens
limitatief vastgelegd in wetgeving, namelijk in artikel 4:15, van de Awb en artikel
4.4, derde lid, van de Woo.
Pagina 2 van 74. Besluit Directie Wetgeving en
Juridische Zaken
Sector Juridische Zaken en
Ik besluit een deel van de door u gevraagde informatie niet openbaar te maken. Wetgevingsbeled
Per document is op de inventarislijst aangegeven welke uitzonderingsgronden zijn
toegepast. Ook heb ik op de inventarislijst de passages uit de documenten Datum
geciteerd die van belang zijn voor de beantwoording van uw Woo-verzoek. 21 oktober 2022
Ons kenmerk
De inventarislijst maakt integraal onderdeel uit van het besluit. Voor de
motivering van dit besluit verwijs ik naar het onderdeel “Overwegingen”
hieronder.
5. Overwegingen
Als eerste wil ik u wijzen op het volgende.
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in het eerste artikel 1.1. van de
Woo. Dit is een belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor eenieder. De Woo is
niet van toepassing op informatie die al openbaar is.
De toetsing aan de uitzonderingsgronden verloopt als volgt. Eerst kijk ik of een
van de uitzonderingsgronden speelt. Dat doe ik meestal per alinea, soms per zin.
Vervolgens kijk ik wat voor soort uitzonderingsgrond het is. Als het een absolute
uitzonderingsgrond is, mag ik de informatie niet verstrekken. Als het een relatieve
uitzonderingsgrond is, moet ik een afweging maken tussen het algemene belang
van openbaarheid en het specifieke belang dat de uitzonderingsgrond beschermt.
Daarbij weegt het belang van openbaarheid zwaar. Als ik informatie weiger, moet
ik goed motiveren waarom ik dat doe. Dat geldt nog sterker als de informatie
ouder dan vijf jaar is.
Wanneer het gaat om informatie waar belangen van anderen bij betrokken zijn,
moet ik hen de mogelijkheid geven om een zienswijze in te dienen. Dit betekent
dat zij hun mening kunnen geven over of de informatie wel of niet openbaar
gemaakt moet worden. Het is uiteindelijk aan mij om te beslissen of ik de
informatie openbaar maak.
In de inventarislijst en op de documenten heb ik opgenomen welke
uitzonderingsgronden van toepassing zijn.
De eerbiediging van de persoonlijke levenssfeer
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. Het gaat om
persoonsgegevens die (indirect) te herleiden zijn tot een persoon zoals namen, e-
mailadressen, telefoonnummers en functienamen. Bij (bepaalde passages uit) een
bepaalde documenten is dit het geval. In de documenten waarin ik deze
uitzonderingsgrond heb toegepast, staan persoonsgegevens van ambtenaren. In
Pagina 3 van 7het kader van goed werkgeverschap vind ik dat het belang van privacy zwaarder Directie Wetgeving en
moet wegen dan het belang van openbaarheid. Dit ter bescherming van de Juridische Zaken
Sector Juridische Zaken en
privacy van de betrokken ambtenaren. Daarbij weegt mee dat het hier niet gaat Wetgevingsbeled
om het opgeven van een naam aan een individuele burger die met een ambtenaar
in contact treedt, maar om, openbaarmaking op grond van de Woo. Daarom maak Datum
ik deze persoonsgegevens niet openbaar. 21 oktober 2022
Ons kenmerk
Voor zover het persoonsgegevens betreft van verzoekers, vind ik het belangrijk
dat de identiteit van betrokkene niet bekend wordt, omdat dit diens privacy
schendt. Daarbij weeg ik ook mee dat de identiteit van een Woo-verzoeker er
publiekelijk niet toe doet, omdat het Woo-verzoek leidt tot openbaarmaking van
informatie voor eenieder. Ik maak de persoonsgegevens van verzoekers daarom
ook niet openbaar.
Het belang van het goed functioneren van de Staat, andere
publiekrechtelijke lichamen of bestuursorganen
Op grond van artikel 5.1, tweede lid, aanhef en onder i, van de Woo kan ik geen
informatie openbaar maken wanneer dit het goed functioneren van de Staat of
andere overheden schaadt en dit belang zwaarder weegt dan het belang van
openbaarheid. Bij documenten met nummers 2b, 4, 5a, 12, 18 en 25b kan
openbaarmaking het functioneren van de Staat of andere overheden in gevaar
brengen.
Ik vind het belang van het goed functioneren van de Staat in dit geval zwaarder
wegen dan het belang van openbaarheid. Ik ben van oordeel dat de indiener van
een Woo-verzoek erop mag vertrouwen dat er een zekere mate van
vertrouwelijkheid rust op de correspondentie die in het kader van de behandeling
van het verzoek gevoerd wordt. Dit geldt te meer wanneer verzoekers zich
welwillend tot de overheid wenden om tot een afspraak te komen over hun Woo-
verzoek. Het openbaar maken van dergelijke communicatie met verzoekers kan
ertoe leiden dat een drempel wordt opgeworpen om in dergelijk contact te treden
met de overheid. De omstandigheid dat individuele verzoekers wellicht geen
bezwaar zouden hebben tegen openbaarmaking maakt voor mijn beoordeling
geen verschil, omdat dit niet afdoet aan het potentiële nadeel dat als gevolg van
openbaarmaking verzoekers in de toekomst minder makkelijk tot afspraken willen
komen met mijn ministerie, of andere onderdelen van de overheid. Ik maak deze
informatie daarom niet openbaar.1
Document 5a bevat informatie over een functionele e-mailpostbus. Ik maak het
adres van deze e-mailbox niet openbaar. De e-mailpostbus is namelijk bestemd
voor intern gebruik en ik wil voorkomen dat (het functioneren van) mijn
ministerie en de desbetreffende organisaties en instellingen wordt belemmerd,
doordat de e-mailpostbus door derden voor andere doeleinden wordt gebruikt,
bijvoorbeeld voor het versturen van spamberichten. Ik vind dat het dit belang
zwaarder moet wegen dan het belang van openbaarheid. Ik weeg daarbij ook mee
dat de algemene contactgegevens waarlangs mijn ministerie en de desbetreffende
organisaties en instellingen bereikbaar zijn, reeds openbaar zijn.
1 Vgl. Rechtbank Den Haag, 21 januari 2020, ECLI:NL:RBDHA:2020:569
Pagina 4 van 76. Wijze van openbaarmaking en publicatie Directie Wetgeving en
Juridische Zaken
Sector Juridische Zaken en
Wetgevingsbeled
U heeft gevraagd om de openbaar te maken documenten in kopie aan u toe te
sturen. Gelet op bovenstaande overwegingen, maak ik slechts delen van de
Datum
documenten openbaar door ze op te nemen in het overzicht op de inventarislijst. 21 oktober 2022
De informatie met betrekking tot de door u genoemde aangelegenheid is uit het
Ons kenmerk
document gehaald en opgenomen op de inventarislijst, op basis van artikel 2.4,
derde lid, onder d, van de Woo onder ‘kopie van passage uit tekst’.
Dit besluit en de inventarislijst, worden op www.rijksoverheid.nl gepubliceerd.
7. Vragen
Als u vragen heeft over de afhandeling van uw verzoek, dan kunt u contact
opnemen met de hierboven genoemde contactpersoon. Voor meer informatie over
de Woo-procedure, kunt u kijken op Wet open overheid (Woo) | Rijksoverheid.nl.
Hoogachtend,
De Minister van Justitie en Veiligheid en de Minister voor Rechtsbescherming,
Namens dezen,
Strategisch raadadviseur/Coördinator
juridische procedures
BEZWAARCLAUSULE
Een belanghebbende die bezwaar heeft tegen de weigering om informatie
openbaar te maken kan binnen zes weken na de dag waarop dit is bekend
gemaakt een bezwaarschrift indienen. Het bezwaarschrift moet door de indiener
zijn ondertekend en bevat ten minste zijn naam en adres, de dagtekening, een
omschrijving van het besluit waartegen het bezwaar is gericht en de gronden
waarop het bezwaar rust. Dit bezwaarschrift moet worden gericht aan: de Minister
van Justitie en Veiligheid en de Minister voor Rechtsbescherming, ter attentie van
Directie Wetgeving en Juridische Zaken, Sector Juridische Zaken en
Wetgevingsbeleid, Postbus 20301, 2500 EH Den Haag.
Pagina 5 van 7Bijlage 1 – Relevante artikelen uit de Woo Directie Wetgeving en
Juridische Zaken
Sector Juridische Zaken en
Artikel 1.1 Wetgevingsbeled
Eenieder heeft recht op toegang tot publieke informatie zonder daartoe een
belang te hoeven stellen, behoudens bij deze wet gestelde beperkingen. Datum
21 oktober 2022
Artikel 2.1
Ons kenmerk
In deze wet en de daarop berustende bepalingen wordt verstaan onder:
document: een door een orgaan, persoon of college als bedoeld in artikel 2.2,
eerste lid, opgemaakt of ontvangen schriftelijk stuk of ander geheel van
vastgelegde gegevens dat naar zijn aard verband houdt met de publieke taak van
dat orgaan, die persoon of dat college;
milieu-informatie: hetgeen daaronder wordt verstaan in artikel 19.1a van de Wet
milieubeheer;
Onze Minister: Onze Minister van Binnenlandse Zaken en Koninkrijksrelaties;
publieke informatie: informatie neergelegd in documenten die berusten bij een
orgaan, persoon of college als bedoeld in artikel 2.2, eerste lid, of informatie die
krachtens artikel 2.3 door een bestuursorgaan kan worden gevorderd.
(…)
Artikel 2.4
(..)
3. Indien een bestuursorgaan overeenkomstig deze wet informatie openbaar
maakt, geschiedt dat op zodanige wijze dat de belanghebbende en
belangstellende burger zoveel mogelijk wordt bereikt en op de volgende algemeen
toegankelijke wijze:
(..)
d. of, indien verstrekking van een kopie of de letterlijke inhoud redelijkerwijs niet
gevergd kan worden, door een uittreksel of een samenvatting van de inhoud te
geven, inlichtingen daaruit te verschaffen of door terinzagelegging.
(…)
Artikel 2.5
Bij de toepassing van deze wet wordt uitgegaan van het algemeen belang van
openbaarheid van publieke informatie voor de democratische samenleving.
(…)
Artikel 4.1
1. Eenieder kan een verzoek om publieke informatie richten tot een
bestuursorgaan of een onder verantwoordelijkheid van een bestuursorgaan
werkzame instelling, dienst of bedrijf. In het laatste geval beslist het
verantwoordelijke bestuursorgaan op het verzoek.
2. Een verzoek kan mondeling of schriftelijk worden ingediend en kan elektronisch
worden verzonden op de door het bestuursorgaan aangegeven wijze.
3. De verzoeker behoeft bij zijn verzoek geen belang te stellen.
4. De verzoeker vermeldt bij zijn verzoek de aangelegenheid of het daarop
betrekking hebbende document, waarover hij informatie wenst te ontvangen.
5. Indien een verzoek te algemeen geformuleerd is, verzoekt het bestuursorgaan
binnen twee weken na ontvangst van het verzoek de verzoeker om het verzoek te
preciseren en is het de verzoeker daarbij behulpzaam.
Pagina 6 van 76. Het bestuursorgaan kan besluiten een verzoek niet te behandelen, indien de Directie Wetgeving en
verzoeker niet meewerkt aan een verzoek tot precisering als bedoeld het vijfde Juridische Zaken
Sector Juridische Zaken en
lid. In afwijking van artikel 4:5, vierde lid, van de Algemene wet bestuursrecht Wetgevingsbeled
wordt het besluit om het verzoek niet te behandelen aan de verzoeker
bekendgemaakt binnen twee weken nadat het verzoek is gepreciseerd of nadat de Datum
daarvoor gestelde termijn ongebruikt is verstreken. 21 oktober 2022
7. Een verzoek om informatie wordt ingewilligd met inachtneming van het
Ons kenmerk
bepaalde in hoofdstuk 5.
(…)
Artikel 4.4
1. Het bestuursorgaan beslist op het verzoek om informatie zo spoedig mogelijk,
doch uiterlijk binnen vier weken gerekend vanaf de dag na die waarop het
verzoek is ontvangen.
2. Het bestuursorgaan kan de beslissing voor ten hoogste twee weken verdagen,
indien de omvang of de gecompliceerdheid van de informatie een verlenging
rechtvaardigt. Van de verdaging wordt voor de afloop van de eerste termijn
schriftelijk gemotiveerd mededeling gedaan aan de verzoeker.
(…)
Artikel 5.1
(..)
2. Het openbaar maken van informatie blijft eveneens achterwege voor zover het
belang daarvan niet opweegt tegen de volgende belangen:
(..)
e. de eerbiediging van de persoonlijke levenssfeer;
(..)
i. het goed functioneren van de Staat, andere publiekrechtelijke lichamen of
bestuursorganen.
3. Indien een verzoek tot openbaarmaking op een van de in het tweede lid
genoemde gronden wordt afgewezen, bevat het besluit hiervoor een
uitdrukkelijke motivering.
(…)
Pagina 7 van 7