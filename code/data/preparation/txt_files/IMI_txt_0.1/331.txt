File id: 331 File title: wob-besluit-2022-25-emissies-ten-gevolge-van-vliegtuigbewegingen-v2.pdf.
> Retouradres Postbus 20901 2500 EX Den Haag
Directoraat-generaal
Per e-mail: Luchtvaart en Maritieme
zaken
Postbus 20901
Den Haag
2500 EX
Contactpersoon
wob-loket@minienw.nl
kenmerk
IENW/BSK-2022/81796
Datum 29 april 2022
Betreft Wob-verzoek 2022-25
Geachte,
Bij brief van 27 januari 2022 heeft u bij mijn ministerie een verzoek ingediend als
bedoeld in artikel 3, eerste lid, van de Wet openbaarheid van bestuur (hierna:
Wob). U verzoekt om informatie over emissies ten gevolge van
vliegtuigbewegingen. Meer concreet verzoekt u om het hiernavolgende.
1. Verduidelijken in hoeverre de getallen uit de emissieregistratie van het
RIVM van toepassing zijn op de activiteiten van Schiphol (wel of niet
inclusief de emissies ten gevolge van vliegtuigbewegingen);
2. Emissiegegevens met betrekking tot de jaarlijkse uitstoot van Zeer
Zorgwekkende Stoffen ten gevolge van de vliegtuigbewegingen vanaf
2010 tot 27 januari 2022;
3. Een uitsplitsing van de emissies van NMVOS per jaar vanaf 2010 tot 27
januari 2022;
4. De verslagen van de inspecteur-generaal aan de Minister van
Infrastructuur en Waterstaat zoals bedoeld in art. 8.29, lid 1 Wet
Luchtvaart vanaf 2010 tot 27 januari 2022; en
5. Een onderbouwing/uitleg van de wijze waarop de waarden, zoals bedoeld
in art. 4.3.1 van het Luchtverkeerbesluit Schiphol, worden berekend en/of
gemeten.
Verloop van de procedure
De ontvangst van uw verzoek is per e-mail van 7 april 2022 aan u bevestigd.
Wettelijk kader
Uw verzoek valt onder de reikwijdte van de Wob.
Besluit
Met betrekking tot punt 2, 3 en 4 van uw verzoek zijn 25 documenten
aangetroffen en wordt uw verzoek gehonoreerd. U treft bij dit besluit de
gevraagde documenten aan. Voor onderdeel 3 zijn geen gegevens beschikbaar
voor de jaren 2021 en 2022.
Pagina 1 van 3In de onderdelen 1 en 5 van uw verzoek vraagt u verduidelijking en nadere Directoraat-generaal
onderbouwing van de in die onderdelen beschreven onderwerpen. Deze vragen Luchtvaart en Maritieme
zaken
hebben geen betrekking op een verzoek om informatie die is vastgelegd in
documenten zoals bedoeld in de Wob. Het verstrekken van algemene informatie, Postbus 20901
toelichting en uitleg betreft een feitelijke handeling en is daarmee geen besluit. De Den Haag
beantwoording van uw vragen in de onderdelen 1 en 5 zult u binnen vier weken 2500 EX
na dagtekening van dit besluit ontvangen.
Contactpersoon
wob-loket@minienw.nl
Plaatsing op internet
Dit besluit wordt geanonimiseerd op rijksoverheid.nl geplaatst.
Ik vertrouw erop u hiermee voldoende te hebben ge√Ønformeerd.
Hoogachtend,
DE MINISTER VAN INFRASTRUCTUUR EN WATERSTAAT
namens deze,
DE DIRECTEUR-GENERAAL LUCHTVAART EN MARITIEME ZAKEN,
Mw. R.W.C. Clabbers
Pagina 2 van 3Directoraat-generaal
Luchtvaart en Maritieme
zaken
Bezwaarclausule
Voor nadere informatie over dit besluit kunt u terecht bij de hierboven genoemde Postbus 20901
contactpersoon. Op grond van de Algemene wet bestuursrecht kunnen belanghebbenden een Den Haag
bezwaarschrift indienen tegen dit besluit binnen zes weken na de dag waarop dit is 2500 EX
bekendgemaakt. Het bezwaarschrift moet worden gericht aan de Minister van Infrastructuur Contactpersoon
en Waterstaat, ter attentie van Hoofddirectie Bestuurlijke en Juridische Zaken, afdeling wob-loket@minienw.nl
Algemeen Bestuurlijk-Juridische Zaken, postbus 20901, 2500 EX Den Haag.
Het bezwaarschrift dient te zijn ondertekend en ten minste te bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaarschrift zich richt (datum en
nummer of kenmerk);
d. een opgave van de redenen waarom men zich met het besluit niet kan verenigen;
e. zo mogelijk een afschrift van het besluit waartegen het bezwaarschrift zich richt.
Het niet voldoen aan deze eisen kan leiden tot niet-ontvankelijkheid van het bezwaarschrift.
Een bezwaarschrift kan uitsluitend schriftelijk worden ingediend, dat wil zeggen per gewone
post en niet per e-mail.
Machtigt u iemand om namens u bezwaar te maken? Stuur dan ook een kopie van de
machtiging mee. Bij indiening van een bezwaarschrift namens een rechtspersoon, dient u
documenten mee te sturen (origineel uittreksel uit het handelsregister en/of een kopie van
de statuten van de rechtspersoon) waaruit blijkt dat u bevoegd bent namens de
rechtspersoon op te treden.
Pagina 3 van 3