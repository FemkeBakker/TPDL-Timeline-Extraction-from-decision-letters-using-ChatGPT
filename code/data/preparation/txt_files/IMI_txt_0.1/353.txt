File id: 353 File title: wob-besluit-voorlopige-getuigenverhoren.pdf.
> Retouradres Postbus 20201 2500 EE Den Haag
Directie Juridische Zaken
Korte Voorhout 7
2511 CW Den Haag
Postbus 20201
2500 EE Den Haag
www.rijksoverheid.nl
Inlichtingen
wobverzoekendjz@minfin.nl
www.minfin.nl
Ons kenmerk
2022-0000043152
Uw brief (kenmerk)
17 november 2021
Datum 29 maart 2022
Betreft Besluit op uw Wob-verzoek
Geachte,
In uw email van 17 november 2021 heeft u met een beroep op de Wet
openbaarheid van bestuur (hierna: Wob) verzocht om alle documenten die zich
onder mijn ministerie bevinden omtrent de voorlopige getuigenverhoren die zijn
bevolen door de rechtbank Gelderland met haar uitspraak van 18 april 2017
(ECLI:NL:RBGEL:2017:2183).
De ontvangst van uw verzoek heb ik u schriftelijk bevestigd bij brief van 22
november 2021 met kenmerk 2021-0000235370. In deze brief is de beslistermijn
met vier weken verdaagd tot 12 januari 2021.
Op 20 december 21 heeft u met een medewerker van mijn ministerie en een
medewerker van Autoriteit Nucleaire Veiligheid en Stralingsbescherming (hierna:
ANVS) telefonisch de inhoud van uw verzoek besproken. Naar aanleiding van dit
gesprek heeft u via de mail op 22 december 2021 bevestigd de volgende
documenten te willen ontvangen:
1. Proces-verbaal van de getuigenverhoren;
2. Documenten met analyses van de getuigenverhoren; en
3. Documenten waarin een interne terugkoppeling wordt gegeven over de
getuigenverhoren.
U heeft in diezelfde e-mail bevestigd geen prijs te stellen op informatie van
algemene aard zoals agenda’s.
Het is helaas niet gelukt om binnen de wettelijke termijn op uw Wob-verzoek te
beslissen. Hiervoor bied ik u mijn excuses aan.
Besluit
Ik besluit de door u gevraagde informatie gedeeltelijk openbaar te maken. Ik licht
mijn besluit hieronder toe.
Inventarisatie documenten
Op basis van uw verzoek zijn meerdere documenten aangetroffen. Deze
documenten zijn opgenomen in een inventarislijst, zie hiertoe bijlage B.
Pagina 1 van 4Derde-belanghebbenden
Directie Juridische Zaken
Bij de openbaarmaking van diverse documenten spelen belangen van derden een
rol. Deze derde-belanghebbenden zijn vooraf gevraagd om hun mening te geven
Ons kenmerk
over de voorgenomen wijze van openbaarmaking van de documenten. Derde-
2022-0000043152
belanghebbenden hebben geen bezwaar tegen de voorgenomen wijze van
openbaarmaking van de documenten.
Wettelijk kader
Uw verzoek om informatie is beoordeeld op grond van de Wob. Het recht op
openbaarmaking dient het publieke belang van een goede en democratische
bestuursvoering. Het komt iedere burger in gelijke mate toe. Er wordt niet
gekeken naar het specifieke belang van de verzoeker.
Openbaarmaking in de zin van de Wob betekent openbaarmaking voor iedereen.
In dat licht vindt de afweging dan ook plaats. Hierbij wordt getoetst aan de
artikelen 10 en 11 van de Wob waarin is aangegeven in welke gevallen
openbaarmaking kan of moet worden geweigerd. Voorts kan het bestuursorgaan
besluiten om op grond van de uitzonderingsgronden genoemd in de artikelen 10
en 11 van de Wob (zie bijlage A) of op grond van eventuele bijzondere
openbaarmakingsregimes documenten (gedeeltelijk) niet openbaar te maken.
Motivering
De economische of de financiële belangen van de Staat of andere
publiekrechtelijke lichamen (artikel 10, tweede lid, onder b, van de Wob)
Bij diverse documenten is het economische of financiële belang van de Staat in
het geding. Het gaat hierbij om de op geld waardeerbare belangen van de Staat.
De staatssecretaris van Infrastructuur en Waterstaat heeft op 14 december 2021
de Kamer geïnformeerd over de ontmanteling van de kerncentrale Dodewaard.1
In de brief kondigt de Staatssecretaris aan dat gesprekken met
Gemeenschappelijke Kerncentrale Nederland (hierna: GKN) zijn gestart voor de
betaling van de ontmantelingskosten en onderhandelingen tussen de Staat en de
B.V. Nederlands Elektriciteit Administratiekantoor (NEA), de aandeelhouder van
GKN, zich in een verder gevorderd stadium bevinden. Vanwege deze huidige
onderhandelingen, maakt dat openbaarmaking van diverse documenten en
passages de onderhandelingspositie van de overheid op dit moment en in
toekomstige vergelijkbare gevallen nadelig wordt beïnvloed. Tevens zal
openbaarmaking van de door u gevraagde informatie in het kader van de
bescherming van de procespositie van de Staat bij een onverhoopt stranden
van de onderhandelingen negatieve gevolgen kunnen hebben voor de financiële
belangen van het Staat. Hierdoor weeg ik het hier bedoelde belang zwaarder dan
het belang van openbaarmaking.
Ik maak deze informatie dus niet openbaar. Waar van toepassing heb ik deze
informatie onleesbaar gemaakt onder vermelding van: 10.2.b.
De eerbiediging van de persoonlijke levenssfeer (artikel 10, tweede lid, onder e,
van de Wob)
Op grond van artikel 10, tweede lid, aanhef en onder e, van de Wob blijft
verstrekking van informatie achterwege voor zover het belang daarvan niet
opweegt tegen het belang dat de persoonlijke levenssfeer wordt geëerbiedigd.
In diverse documenten staan persoonsgegevens. Dit betreft gegevens die
herleidbaar zijn tot een persoon, zoals onder meer namen, e-mailadressen,
functienamen en telefoonnummers.
Ik ben van oordeel dat ten aanzien van deze gegevens het belang dat de
persoonlijke levenssfeer wordt geëerbiedigd, zwaarder moet wegen dan het
1 Kamerstuk II 2021/22, 25 422, nr. 277
Pagina 2 van 4belang van openbaarheid. Daarom heb ik de persoonsgegevens verwijderd uit
Directie Juridische Zaken
deze documenten.
Ons kenmerk
Voor zover het de namen, e-mailadressen, functienamen en telefoonnummers
2022-0000043152
van ambtenaren betreft, is hierbij het volgende van belang. In het kader van
goed werkgeverschap ben ik van oordeel dat ten aanzien van deze gegevens het
belang dat de persoonlijke levenssfeer wordt geëerbiedigd, zwaarder moet wegen
dan het belang van openbaarheid. Dit ter bescherming van de persoonlijke
levenssfeer van de betrokken ambtenaar. Daarbij is van belang dat het hier niet
gaat om het opgeven van een naam aan een individuele burger die met een
ambtenaar in contact treedt, maar om openbaarmaking van de naam in de zin
van de Wob.
Wijze van openbaarmaking
De documenten stuur ik met dit besluit in kopie mee.
Plaatsing op internet
De documenten worden met een geanonimiseerde versie van dit besluit voor
eenieder kenbaar gemaakt op www.rijksoverheid.nl.
Hoogachtend,
DE MINISTER VAN FINANCIEN,
namens deze,
mr. M.S. Bogtstra
De directeur Juridische Zaken
Deze brief is een besluit in de zin van de Algemene wet bestuursrecht. Op grond
van die wet kunt u tegen dit besluit binnen zes weken na de dag waarop dit
besluit is bekendgemaakt een bezwaarschrift indienen. Het bezwaarschrift moet
worden gericht aan de minister van Financiën, ter attentie van de Directie
Juridische Zaken, Postbus 20201, 2500 EE Den Haag. Het bezwaarschrift dient te
worden ondertekend en dient ten minste het volgende te bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaar zich richt;
d. een opgave van de redenen waarom u zich met het besluit niet kunt verenigen.
Pagina 3 van 4Bijlage A
Directie Juridische Zaken
Artikel 10 van de Wob luidt, voor zover relevant, als volgt:
Ons kenmerk
1. Het verstrekken van informatie ingevolge deze wet blijft achterwege voor
2022-0000043152
zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft, die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in de artikelen 9, 10 en 87 van de
Algemene verordening gegevensbescherming, tenzij de verstrekking
kennelijk geen inbreuk op de persoonlijke levenssfeer maakt.
2. Het verstrekken van informatie ingevolge deze wet blijft eveneens
achterwege voor zover het belang daarvan niet opweegt tegen de volgende
belangen:
a. de betrekkingen van Nederland met andere staten en met internationale
organisaties;
b. de economische of financiële belangen van de Staat, de andere
publiekrechtelijke lichamen of de in artikel 1a, onder c en d, bedoelde
bestuursorganen;
c. de opsporing en vervolging van strafbare feiten;
d. inspectie, controle en toezicht door bestuursorganen;
e. de eerbiediging van de persoonlijke levenssfeer;
f. het belang, dat de geadresseerde erbij heeft als eerste kennis te kunnen
nemen van de informatie;
g. het voorkomen van onevenredige bevoordeling of benadeling van bij de
aangelegenheid betrokken natuurlijke personen of rechtspersonen dan
wel van derden.
3. Het tweede lid, aanhef en onder e, is niet van toepassing voor zover de
betrokken persoon heeft ingestemd met openbaarmaking.
(...)
Artikel 11 van de Wob luidt, voor zover relevant, als volgt:
1. In geval van een verzoek om informatie uit documenten, opgesteld ten
behoeve van intern beraad, wordt geen informatie verstrekt over daarin
opgenomen persoonlijke beleidsopvattingen.
2. Over persoonlijke beleidsopvattingen kan met het oog op een goede en
democratische bestuursvoering informatie worden verstrekt in niet tot
personen herleidbare vorm. Indien degene die deze opvattingen heeft geuit of
zich erachter heeft gesteld, daarmee heeft ingestemd, kan de informatie in
tot personen herleidbare vorm worden verstrekt.
3. Met betrekking tot adviezen van een ambtelijke of gemengd samengestelde
adviescommissie kan het verstrekken van informatie over de daarin opge-
nomen persoonlijke beleidsopvattingen plaatsvinden, indien het voornemen
daartoe door het bestuursorgaan dat het rechtstreeks aangaat aan de leden
van de adviescommissie voor de aanvang van hun werkzaamheden kenbaar is
gemaakt.
4. In afwijking van het eerste lid wordt bij milieu-informatie het belang van de
bescherming van de persoonlijke beleidsopvattingen afgewogen tegen het
belang van openbaarmaking. Informatie over persoonlijke beleidsopvattingen
kan worden verstrekt in niet tot personen herleidbare vorm. Het tweede lid,
tweede volzin, is van overeenkomstige toepassing.
Pagina 4 van 4