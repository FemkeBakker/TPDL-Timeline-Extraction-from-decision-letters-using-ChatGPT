File id: 397 File title: wob-woo-besluit-op-wob-amerikaans-verzoek-over-extra-gaswinning-groningen.pdf.
> Retouradres Postbus 20401 2500 EK Den Haag
Directoraat-generaal Klimaat
en Energie
5.1.2.e Directie Elektriciteit
Bezoekadres
Bezuidenhoutseweg 73
2594 AC Den Haag
Postadres
Postbus 20401
2500 EK Den Haag
Overheidsidentificatienr
00000001003214369000
T 070 379 8911 (algemeen)
F 070 378 6100 (algemeen)
www.rijksoverheid.nl/ezk
Behandeld door
5.1.2.e
Datum
Betreft Besluit Woo-verzoek d.d. 3 maart 2022 inzake correspondentie rond
Amerikaans verzoek over extra gaswinning Groningen
Ons kenmerk
DGKE-E / 22217535
Uw kenmerk
Geachte 5.1.2.e ,
Bijlage(n)
In uw verzoek van 3 maart 2022, heeft u het Ministerie van Economische Zaken 3
en Klimaat gevraagd informatie openbaar te maken over correspondentie rond
Amerikaans verzoek over extra gaswinning Groningen.
Op 29 maart 2022 heeft u bericht ontvangen dat uw verzoek in goede orde is
ontvangen. Daarbij is aangegeven dat het niet lukt daar binnen vier weken
inhoudelijk op te reageren en ik hiervoor vier weken extra nodig zou hebben. De
uiterlijke beslisdatum is daarmee 28 april 2022 geworden.
Op 28 april 2022 heeft u bericht ontvangen dat het helaas niet zou lukken om
binnen de wettelijke termijn een besluit te nemen en dat u het besluit in de
tweede helft van mei kunt verwachten.
Wettelijk kader
Op 1 mei 2022 is de Wet open overheid (hierna: Woo) in werking getreden. Deze
wet vervangt de Wet openbaarheid van bestuur die gold ten tijde van indiening
van uw verzoek. Ik behandel uw verzoek daarom als een verzoek op grond van de
Wet open overheid (Woo). De relevante artikelen uit de Woo kunt u vinden in
bijlage 1 bij deze brief.
Inventarisatie documenten
Op basis van uw verzoek zijn in totaal 6 documenten (inclusief bijlagen)
aangetroffen. Deze documenten zijn genoemd in de inventarislijst in bijlage 2 bij
deze brief. In deze brief wordt vanaf nu verwezen naar de nummers op de
inventarislijst, zodat voor u duidelijk is wat ik per document heb besloten en
waarom ik dit heb besloten.
Zienswijzen
Ik heb de betrokken derde belanghebbenden in de gelegenheid gesteld om hun
zienswijze te geven op de door mij voorgenomen openbaarmaking van de door u
gevraagde informatie.
Pagina 1 van 8Directoraat-generaal Klimaat
en Energie
Directie Elektrciteit
Ons kenmerk
DGKE-E / 22217535
De belanghebbenden hebben geen bezwaren kenbaar gemaakt tegen de
openbaarmaking van de informatie die met dit besluit openbaar wordt gemaakt.
Besluit
Ik besluit de documenten waarin de door u opgevraagde informatie staat
openbaar te maken met uitzondering van de persoonsgegevens die daarin staan.
Op de inventarislijst staat bij deze documenten aangegeven dat slechts de
uitzonderingsgrond uit artikel 5.1, tweede lid, onderdeel e, van de Woo
(aangeduid met de afkorting 5.1.2.e) is toegepast.
De inventarislijst maakt integraal onderdeel uit van het besluit.
Overwegingen
Als eerste wil ik u wijzen op het volgende.
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in het eerste artikel 1.1. van de
Woo. Dit is een belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder.
Algemene uitgangspunten bij toetsing aan de uitzonderingsgronden
De toetsing aan de uitzonderingsgronden verloopt als volgt. Eerst kijk ik of een
van de uitzonderingsgronden speelt. Dat doe ik meestal per alinea, soms per zin.
Vervolgens kijk ik wat voor soort uitzonderingsgrond het is. Als het een absolute
uitzonderingsgrond is, mag ik de informatie niet verstrekken. Als het een relatieve
uitzonderingsgrond is, moet ik een afweging maken tussen het algemene belang
van openbaarheid en het specifieke belang dat de uitzonderingsgrond beschermt.
Daarbij weegt het belang van openbaarheid zwaar. Als ik informatie weiger, moet
ik goed motiveren waarom ik dat doe. Dat geldt nog sterker als de informatie
ouder dan vijf jaar is.
Wanneer het gaat om informatie waar belangen van anderen bij betrokken zijn,
moet ik hen de mogelijkheid geven om een zienswijze in te dienen. Dit betekent
dat zij hun mening kunnen geven over of de informatie wel of niet openbaar
gemaakt moet worden. Het is uiteindelijk aan mij om te beslissen of ik de
informatie openbaar maak.
In de inventarislijst en op de documenten heb ik opgenomen welke
uitzonderingsgronden van toepassing zijn.
De eerbiediging van de persoonlijke levenssfeer
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. Het gaat om
Pagina 2 van 8Directoraat-generaal Klimaat
en Energie
Directie Elektrciteit
Ons kenmerk
persoonsgegevens die (indirect) te herleiden zijn tot een persoon zoals namen, e-
DGKE-E / 22217535
mailadressen, telefoonnummers en functienamen. In de documenten, waarbij in
de inventarislijst, in de kolom “Woo”, 5.1.2.e staat vermeld, staan
persoonsgegevens, zoals namen, e-mailadressen, functienamen en
telefoonnummers. Ik vind het in dit geval belangrijk dat de identiteit van
betrokkene niet bekend wordt omdat dit zijn of haar privacy kan schenden. Dat
vind ik niet wenselijk. Daarom maak ik deze persoonsgegevens niet openbaar.
Voor zover het de namen, e-mailadressen, functienamen en telefoonnummers van
ambtenaren betreft is hierbij het volgende van belang. In het kader van goed
werkgeverschap vind ik dat het belang van privacy zwaarder moet wegen dan het
belang van openbaarheid. Dit ter bescherming van de privacy van de betrokken
ambtenaren. Daarbij weegt mee dat het hier niet gaat om het opgeven van een
naam aan een individuele burger die met een ambtenaar in contact treedt, maar
om, openbaarmaking op grond van de Woo.
Wijze van openbaarmaking en publicatie
De documenten die openbaar worden, worden samen met deze brief de
documenten digitaal aan u toegezonden.
Dit besluit en de documenten die voor iedereen openbaar worden, worden op
www.rijksoverheid.nl gepubliceerd.
Vragen
Als u vragen heeft over de afhandeling van uw verzoek, dan kunt u contact
opnemen met de behandelaar van uw verzoek. De contactgegevens vindt u
rechtsboven op deze brief. Voor meer informatie over de Woo-procedure kunt u
kijken op rijksoverheid.nl.
Minister voor Klimaat en Energie,
namens deze,
5.1.2.e
Bezwaarclausule
Een belanghebbende die bezwaar heeft tegen de weigering om informatie openbaar te
maken kan binnen zes weken na de dag waarop dit is bekend gemaakt een bezwaarschrift
indienen. Het bezwaarschrift moet door de indiener zijn ondertekend en bevat ten minste
zijn naam en adres, de dagtekening, een omschrijving van het besluit waartegen het
bezwaar is gericht en de gronden waarop het bezwaar rust. Dit bezwaarschrift moet worden
gericht aan: de Minister voor Klimaat en Energie, directie Wetgeving en Juridische Zaken,
Pagina 3 van 8Directoraat-generaal Klimaat
en Energie
Directie Elektrciteit
Ons kenmerk
Postbus 20401, 2500 EK ’s-Gravenhage. Dit besluit is verzonden op de in de aanhef
DGKE-E / 22217535
vermelde datum.
Pagina 4 van 8Directoraat-generaal Klimaat
en Energie
Directie Elektrciteit
Ons kenmerk
Bijlage 1 – Relevante artikelen uit de Woo
DGKE-E / 22217535
Artikel 1.1 Recht op toegang
Eenieder heeft recht op toegang tot publieke informatie zonder daartoe een
belang te hoeven stellen, behoudens bij deze wet gestelde beperkingen.
Artikel 2.1 Begripsbepalingen
In deze wet en de daarop berustende bepalingen wordt verstaan onder:
- document: een door een orgaan, persoon of college als bedoeld in artikel
2.2, eerste lid, opgemaakt of ontvangen schriftelijk stuk of ander geheel
van vastgelegde gegevens dat naar zijn aard verband houdt met de
publieke taak van dat orgaan, die persoon of dat college;
- milieu-informatie: hetgeen daaronder wordt verstaan in artikel 19.1a van
de Wet milieubeheer;
- Onze Minister: Onze Minister van Binnenlandse Zaken en
Koninkrijksrelaties;
- publieke informatie: informatie neergelegd in documenten die berusten bij
een orgaan, persoon of college als bedoeld in artikel 2.2, eerste lid, of
informatie die krachtens artikel 2.3 door een bestuursorgaan kan worden
gevorderd.
Artikel 4.1 Verzoek
1. Eenieder kan een verzoek om publieke informatie richten tot een
bestuursorgaan of een onder verantwoordelijkheid van een
bestuursorgaan werkzame instelling, dienst of bedrijf. In het laatste geval
beslist het verantwoordelijke bestuursorgaan op het verzoek.
2. Een verzoek kan mondeling of schriftelijk worden ingediend en kan
elektronisch worden verzonden op de door het bestuursorgaan
aangegeven wijze.
3. De verzoeker behoeft bij zijn verzoek geen belang te stellen.
4. De verzoeker vermeldt bij zijn verzoek de aangelegenheid of het daarop
betrekking hebbende document, waarover hij informatie wenst te
ontvangen.
5. Indien een verzoek te algemeen geformuleerd is, verzoekt het
bestuursorgaan binnen twee weken na ontvangst van het verzoek de
verzoeker om het verzoek te preciseren en is het de verzoeker daarbij
behulpzaam.
6. Het bestuursorgaan kan besluiten een verzoek niet te behandelen, indien
de verzoeker niet meewerkt aan een verzoek tot precisering als bedoeld
het vijfde lid. In afwijking van artikel 4:5, vierde lid, van de Algemene wet
bestuursrecht wordt het besluit om het verzoek niet te behandelen aan de
verzoeker bekendgemaakt binnen twee weken nadat het verzoek is
gepreciseerd of nadat de daarvoor gestelde termijn ongebruikt is
verstreken.
7. Een verzoek om informatie wordt ingewilligd met inachtneming van het
bepaalde in hoofdstuk 5.
Artikel 5.1 Uitzonderingen
Pagina 5 van 8Directoraat-generaal Klimaat
en Energie
Directie Elektrciteit
Ons kenmerk
1. Het openbaar maken van informatie ingevolge deze wet blijft achterwege
DGKE-E / 22217535
voor zover dit:
a) de eenheid van de Kroon in gevaar zou kunnen brengen;
b) de veiligheid van de Staat zou kunnen schaden;
c) bedrijfs- en fabricagegegevens betreft die door natuurlijke personen of
rechtspersonen vertrouwelijk aan de overheid zijn meegedeeld;
d) persoonsgegevens betreft als bedoeld in paragraaf 3.1 onderscheidenlijk
paragraaf 3.2 van de Uitvoeringswet Algemene verordening
gegevensbescherming, tenzij de betrokkene uitdrukkelijk toestemming
heeft gegeven voor de openbaarmaking van deze persoonsgegevens of
deze persoonsgegevens kennelijk door de betrokkene openbaar zijn
gemaakt;
e) nummers betreft die dienen ter identificatie van personen die bij wet of
algemene maatregel van bestuur zijn voorgeschreven als bedoeld in
artikel 46 van de Uitvoeringswet Algemene verordening
gegevensbescherming, tenzij de verstrekking kennelijk geen inbreuk op
de levenssfeer maakt.
2. Het openbaar maken van informatie blijft eveneens achterwege voor zover
het belang daarvan niet opweegt tegen de volgende belangen:
a) de betrekkingen van Nederland met andere landen en staten en met
internationale organisaties;
b) de economische of financiële belangen van de Staat, andere
publiekrechtelijke lichamen of bestuursorganen, in geval van milieu-
informatie slechts voor zover de informatie betrekking heeft op
handelingen met een vertrouwelijk karakter;
c) de opsporing en vervolging van strafbare feiten;
d) de inspectie, controle en toezicht door bestuursorganen;
e) de eerbiediging van de persoonlijke levenssfeer;
f) de bescherming van andere dan in het eerste lid, onderdeel c, genoemde
concurrentiegevoelige bedrijfs- en fabricagegegevens;
g) de bescherming van het milieu waarop deze informatie betrekking heeft;
h) de beveiliging van personen en bedrijven en het voorkomen van
sabotage;
i) het goed functioneren van de Staat, andere publiekrechtelijke lichamen of
bestuursorganen.
3. Indien een verzoek tot openbaarmaking op een van de in het tweede lid
genoemde gronden wordt afgewezen, bevat het besluit hiervoor een
uitdrukkelijke motivering.
4. Openbaarmaking kan tijdelijk achterwege blijven, indien het belang van de
geadresseerde van de informatie om als eerste kennis te nemen van de
informatie dit kennelijk vereist. Het bestuursorgaan doet mededeling aan
de verzoeker van de termijn waarbinnen de openbaarmaking alsnog zal
geschieden.
5. In uitzonderlijke gevallen kan openbaarmaking van andere informatie dan
milieu-informatie voorts achterwege blijven indien openbaarmaking
onevenredige benadeling toebrengt aan een ander belang dan genoemd in
het eerste of tweede lid en het algemeen belang van openbaarheid niet
tegen deze benadeling opweegt. Het bestuursorgaan baseert een
beslissing tot achterwege laten van de openbaarmaking van enige
Pagina 6 van 8Directoraat-generaal Klimaat
en Energie
Directie Elektrciteit
Ons kenmerk
informatie op deze grond ten aanzien van dezelfde informatie niet tevens
DGKE-E / 22217535
op een van de in het eerste of tweede lid genoemde gronden.
6. Het openbaar maken van informatie blijft in afwijking van het eerste lid,
onderdeel c, in geval van milieu-informatie eveneens achterwege voor
zover daardoor het in het eerste lid, onderdeel c, genoemde belang ernstig
geschaad wordt en het algemeen belang van openbaarheid van informatie
niet opweegt tegen deze schade.
7. Het eerste en tweede lid zijn niet van toepassing op milieu-informatie die
betrekking heeft op emissies in het milieu.
Pagina 7 van 8Directoraat-generaal Klimaat
en Energie
Directie Elektrciteit
Ons kenmerk
Bijlage II : Inventarislijst
DGKE-E / 22217535
Naam: Wob inzake FD extra gaswinning verzoeken uit Amerika
tnemucod
gniledrooeB
prewrednO
regnavtnO
remmuN rednezfA
mutaD
trooS
boW
1 16-02-2022 E-mail RE: Request Deels 5.1.2.e VS EZK, BUZA
16.29 for meeting on openbaa
Groningen gas r
issues
2 25-02-2022 E-mail Persvraag Deels 5.1.2.e EZK EZK
12.36 verzoeken openbaa
meer r
gaswinning
3 09-03-2022 E-mail RE: Request Deels 5.1.2.e EZK VS
11.58 for natural gas openbaa
data r
4 09-03-2022 Bijlage NETHERLANDS Openbaa
NATGAS DATA r
5 25-03-2022 E-mail FW: Gesprek Deels 5.1.2.e EZK EZK
14.54 ambassade VS openbaa
r
6 25-03-2022 E-mail FW: bericht Deels 5.1.2.e EZK EZK
17.15 van NL openbaa
ambassade in r
VS (OEK / LNG
Pagina 8 van 8