File id: 366 File title: Wob-besluit_inspectieresultaten_Hygi_necode_voor_Horeca_fastfoodrestaurant.pdf.
> Retouradres Postbus 43006 3540 AA Utrecht
directie Strategie
divisie Juridische zaken
Catharijnesingel 59
3511 GG Utrecht
Postbus 43006
3540 AA Utrecht
www.nvwa.nl
Onze referentie
TRCNVWA/2021/3241
Datum: 15 april 2022
Betreft: Besluit op Wob-verzoek 21-0598
Geachte heer/mevrouw,
In uw brief van 22 juli 2021, ontvangen op 26 juli 2021, heeft u met een beroep
op de Wet openbaarheid van bestuur (hierna: Wob) informatie verzocht over
inspectieresultaten (rapport) op gebied van de Hygiënecode voor Horeca van een
fastfoodrestaurant.
De ontvangst van uw verzoek is schriftelijk bevestigd bij brief van 27 juli 2021,
kenmerk 21-0598.
In de brief van 23 augustus 2021 is de beslistermijn met vier weken verdaagd tot
21 september 2021.
Wettelijk kader
Uw verzoek valt onder de reikwijdte van de Wob.
Inventarisatie documenten
Op basis van uw verzoek zijn in totaal 6 documenten aangetroffen. Deze
documenten zijn opgenomen in een inventarislijst, die als bijlage 1 bij dit besluit is
gevoegd. In dit besluit wordt verwezen naar de corresponderende nummers uit de
inventarislijst, zodat per document duidelijk is wat is besloten.
Zienswijzen
Door de derde belanghebbende zijn geen bedenkingen ingediend.
Besluit
Ik heb besloten deels aan uw verzoek tegemoet te komen en de informatie
waarom u verzocht, deels openbaar te maken.
Pagina 1 van 5directie strategie
divisie Juridische zaken
Onze referentie
TRCNVWA/2021/3241
Overwegingen
Algemene overweging: openbaarheid t.a.v. een ieder
Allereerst wil ik u wijzen op het volgende. Ingevolge artikel 3, vijfde lid, van de
Wob, wordt een verzoek om informatie ingewilligd met inachtneming van het
bepaalde in de artikelen 10 en 11.
Het recht op openbaarmaking op grond van de Wob dient uitsluitend het publieke
belang van een goede en democratische bestuursvoering. Het komt iedere burger
in gelijke mate toe. Daarom kan ten aanzien van de openbaarheid geen
onderscheid worden gemaakt naar gelang de persoon of de bedoeling of belangen
van de verzoeker. Bij de te verrichten belangenafweging worden dan ook
betrokken het algemene belang bij openbaarmaking van de gevraagde informatie
en de door de weigeringsgronden te beschermen belangen, maar niet het
specifieke belang van de verzoeker.
Evenmin kent de Wob een beperkte vorm van openbaarmaking. Dit betekent dat
openbaarmaking van de gevraagde documenten uitsluitend aan u op grond van de
Wob niet mogelijk is. Indien ik aan u de betreffende documenten verstrek, moet ik
deze ook aan anderen geven indien zij daarom verzoeken. In dat licht vindt de
onderstaande belangenafweging dan ook plaats.
De eerbiediging van de persoonlijke levenssfeer
Op grond van artikel 10, tweede lid, aanhef en onder e, van de Wob blijft
verstrekking van informatie achterwege voor zover het belang daarvan niet
opweegt tegen het belang dat de persoonlijke levenssfeer wordt geëerbiedigd.
In de documenten met nummers 1 tot en met 6 staan persoonsgegevens. Ik ben
van oordeel dat ten aanzien van deze gegevens het belang dat de persoonlijke
levenssfeer wordt geëerbiedigd, zwaarder moet wegen dan het belang van
openbaarheid. Daarom heb ik de persoonsgegevens verwijderd uit deze
documenten.
Voor zover het de namen van ambtenaren betreft, is hierbij het volgende van
belang. Waar het gaat om het beroepshalve functioneren van ambtenaren, wordt
in het kader van een controle op de goede en democratische bestuursvoering het
belang van ambtenaren dat hun persoonlijke levenssfeer wordt geëerbiedigd
minder zwaar geacht. Desondanks kan het openbaar maken van namen van de
ambtenaren raken aan hun persoonlijke levenssfeer. Hier komt bij dat de controle
op de goede en democratische bestuursvoering voldoende kan plaatsvinden,
indien de namen van de ambtenaren niet openbaar gemaakt worden. Daarbij is
van belang dat het hier niet gaat om het opgeven van een naam aan een
individuele burger die met een ambtenaar in contact treedt, maar om
openbaarmaking van de naam in de zin van de Wob. Het gaat om ambtenaren die
Pagina 2 van 5directie strategie
divisie Juridische zaken
Onze referentie
TRCNVWA/2021/3241
niet zelfstandig of in mandaat namens de staatssecretaris of minister besluiten
nemen ten aanzien van een bestuurlijke aangelegenheid.
De controles op de naleving van de Hygiënecode voor de Horeca vinden plaats in
een betrekkelijk klein werk technisch speelveld (beperkt aantal controleurs in een
beperkte branche). In casus zou het bekend worden van de gegevens van de
betrokken ambtenaren betekenen dat zij kunnen worden benaderd buiten de
kaders van de werkzaamheden hetgeen zou leiden tot aantasting van hun
persoonlijke levenssfeer. Aan de hiervoor genoemde omstandigheden ken ik een
dusdanig gewicht toe dat het belang van openbaarmaking daarvoor moet wijken.
Het voorkomen van onevenredige bevoordeling of benadeling
Op grond van artikel 10, tweede lid, aanhef en onder g, van de Wob blijft
verstrekking van informatie achterwege voor zover het belang daarvan niet
opweegt tegen het belang van het voorkomen van onevenredige bevoordeling of
benadeling van bij de aangelegenheid betrokken natuurlijke personen of
rechtspersonen dan wel van derden.
In de documenten met nummers 1 tot en met 6 staat informatie van een bedrijf
zoals bedrijfsnaam, straat, huisnummer en postcode. Een naam van een bedrijf,
straatnaam en huisnummer, dan wel een postcode, ook elk voor zich, bieden
voldoende informatie om een individuele ondernemer of organisatie te
identificeren. Openbaar maken van deze informatie kan leiden tot reputatieschade
en stigmatisering van het betrokken bedrijf. Het is daarbij aannemelijk dat
betrokkene hierop door derden zal worden aangesproken. Van het bedrijf zou een
negatief beeld kunnen ontstaan, waarmee zij ten opzichte van ondernemingen die
niet zijn geïnspecteerd, of waarvan rapporten niet openbaar worden gemaakt,
omdat u hierom niet verzocht heeft, onevenredig wordt benadeeld. Tenslotte kan
openbaar maken van naam en adresgegevens van het bedrijf het ongewenste
effect hebben dat het publiek uit de controlegegevens onjuiste conclusies trekt en
risico’s ziet die niet of niet meer aanwezig zijn.
Door de negatieve aandacht die mogelijk op deze onderneming wordt gevestigd,
zou de openbaarmaking van deze informatie kunnen leiden tot een aanzienlijk
nadeel voor deze onderneming in de vorm van verlies aan klanten en financiële
schade. De benadeling die het betrokken bedrijf zal ondervinden door publicatie
van haar gegevens, moet dan ook als onevenredig worden aangemerkt. De
informatie wordt om die reden niet openbaar gemaakt.
Wijze van openbaarmaking
De documenten treft u bij dit besluit in kopie aan.
Plaatsing op internet
De openbaar gemaakte stukken worden op www.rijksoverheid.nl geplaatst.
Pagina 3 van 5directie strategie
divisie Juridische zaken
Onze referentie
TRCNVWA/2021/3241
Bezwaarmogelijkheid
Als u het niet eens bent met dit besluit, kunt u binnen zes weken - na verzending
van dit besluit -een bezwaarschrift indienen. Doe dit op tijd, anders kan uw
bezwaarschrift niet worden behandeld. Let wel: het indienen van een
bezwaarschrift schort de werking van het besluit niet op.
Bij voorkeur kunt u uw bezwaarschrift via de e-mail verzenden naar
nvwabezwaarenberoep@nvwa.nl. Uw bezwaarschrift kunt u eventueel ook per
post verzenden naar: Nederlandse Voedsel- en Warenautoriteit, divisie
Juridische Zaken, team Bezwaar en Beroep, Postbus 43006, 3540 AA
Utrecht.
U dient uw bezwaarschrift ten minste te voorzien van:
 uw naam en adres;
 telefoonnummer;
 de datum;
 het kenmerk, zaaknummer van deze brief (deze gegevens vindt u in de rechterkantlijn);
 de gronden van bezwaar;
 uw handtekening.
Zou u zo vriendelijk willen zijn om een kopie van dit besluit mee te sturen?
NB. ook indien u uw bezwaarschrift per e-mail verstuurt, dient deze te voldoen
aan bovenstaande eisen. Voldoet uw bezwaarschrift niet aan deze eisen, dan
wordt uw bezwaarschrift niet in behandeling genomen. Het verdient de voorkeur
om uw bezwaarschrift in Pdf-formaat als bijlage toe te voegen in het e-
mailbericht.
Heeft u vragen, kijk dan op www.nvwa.nl\bezwaarenberoep.
* Als u uw bezwaarschrift in een vreemde taal opstelt en een vertaling voor een goede behandeling van het bezwaar
nodig is, dient u zelf voor een vertaling van het bezwaarschrift te zorgen / If you submit your objection in a foreign
language and a translation for proper handling of the objection is required, you should provide yourself a
translation of the objection.
Pagina 5 van 5