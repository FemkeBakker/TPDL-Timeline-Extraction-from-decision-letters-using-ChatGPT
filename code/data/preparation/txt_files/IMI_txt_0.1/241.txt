File id: 241 File title: Besluit_Wob-verzoek_inzake_het_covidbeleid_2022_in_PI_Krimpen_a-d_IJssel.pdf.
> Retouradres Postbus 30132 2500 GC Den Haag
Directie Beleid &
Bestuursondersteuning
Juridische Zaken
Turfmarkt 147
2511 DP Den Haag
Postbus 30132
2500 GC Den Haag
www.dji.nl
Contactpersoon
T (+31) 088 0725 000
Ons kenmerk
Datum 4 juli 2022 4065772
Onderwerp Besluit op uw Wob-verzoek inzke het covidbeleid in PI Krimpen a/d
Bij beantwoording de datum
IJssel en ons kenmerk vermelden.
Wilt u slechts één zaak in uw
brief behandelen.
Geachte heer ,
Bij brief van 19 januari 2022 heeft u een verzoek om openbaarmaking van
informatie ingediend op grond van de Wet openbaarheid van bestuur (hierna:
Wob). Per 1 mei 2022 is de Wet open overheid (hierna: Woo) in werking
getreden, ter vervanging van de Wob. De Woo kent geen overgangsrecht, dit
betekent dat uw verzoek met inachtneming van het wettelijk kader van de Woo
beoordeeld is. Bij brief van 4 februari 2022 heb ik de ontvangst van uw verzoek
bevestigd. Met dit besluit wordt op uw verzoek beslist. Ik bied u mijn excuses aan
dat afhandeling niet binnen de wettelijke termijn heeft plaatsgevonden.
Woo-verzoek
U verzoekt om documenten met betrekking tot de Corona-uitbraak in PI Krimpen
aan de IJssel gedurende van 1 januari 2022 tot en met 19 januari 2022. Concreet
verzoekt u om besmettingscijfers, beleidsstukken, gevolgende procedures en e-
mail berichten die zien op de uitbraak.
Toetsingskader
Uw verzoek heb ik beoordeeld aan de hand van de Woo. Uitgangspunt van de Woo
is dat - in het belang van een goede en democratische bestuursvoering -
overheidsdocumenten onder meer op verzoek openbaar worden gemaakt. Dit
uitgangspunt geldt niet als een specifieke geheimhoudingsplicht zich ertegen
verzet of als één of meer wettelijke uitzonderingsgronden van toepassing zijn. Het
verzoek moet betrekking hebben op documenten die feitelijk beschikbaar zijn en
niet al openbaar gemaakt zijn.
Wettelijk kader
Het verzoek valt onder de reikwijdte van de Woo.
Besluit:
Ik beschik over 34 documenten ten aanzien van de Corona-uitbraak in PI Krimpen
aan de IJssel. Ik maak de door u gevraagde documenten gedeeltelijk openbaar.
Beoordeling van uw verzoek
Op basis van uw verzoek zijn documenten aangetroffen die nog niet openbaar zijn
en die geheel of gedeeltelijk vallen onder de reikwijdte van uw Woo-verzoek.
Pagina 1 van 3Deze documenten zijn opgenomen in een inventarislijst. De inventarislijst is bij dit Directie Beleid &
besluit gevoegd als bijlage 1. Bestuursondersteuning
Juridische Zaken
De informatie in de documenten die ik niet openbaar maak, is door mij onleesbaar
Datum
gemaakt. De gronden op basis waarvan ik de openbaarmaking van deze
4 juli 2022
informatie weiger, licht ik hierna toe.
Ons kenmerk
4065772
De veiligheid van de staat en bevoordeling van derden
Op grond van artikel 5.1, eerste lid, onder b, van de Woo (voorheen artikel 10,
eerste lid, onder b, van de Wob) blijft het verstrekken van informatie achterwege
voor zover dit de veiligheid van de Staat zou kunnen schaden.
In een van de documenten wordt verwezen naar gedetailleerde informatie over de
beveiliging binnen de inrichting. Het vrijgeven van deze informatie kan ertoe
leiden dat de veiligheid binnen een inrichting niet meer goed kan worden
gegarandeerd. Kwaadwillende derden kunnen met details over de
veiligheidssituatie hier hun voordeel mee doen, bijvoorbeeld het voorbereiden van
een ontsnapping. Ik heb deze gegevens dan ook onleesbaar gemaakt. Indien deze
weigeringsgrond van toepassing is, staat in het document artikel 10.1.b, Wob. Dit
dient gelezen te worden als artikel 5.1.1.b, Woo.
De eerbiediging van de persoonlijke levenssfeer
Op grond van artikel 5.1, tweede lid, onder e, van de Woo (voorheen
artikel 10, tweede lid, onder e, van de Wob) blijft verstrekking van informatie
achterwege voor zover het belang van openbaarmaking niet opweegt tegen het
belang dat is gediend met de bescherming van de persoonlijke levenssfeer.
In diverse documenten staan (in)directe identificerende persoonsgegevens. Dit
betreft bijvoorbeeld namen, emailadressen en telefoonnummers. Ik ben van
oordeel dat ten aanzien van deze gegevens het belang dat de persoonlijke
levenssfeer wordt geëerbiedigd, zwaarder moet wegen dan het belang van
openbaarheid. Daarom heb ik de persoonsgegevens uit deze documenten
verwijderd. Indien deze weigeringsgrond van toepassing is, staat in het document
artikel 10.2.e, Wob. Dit dient gelezen te worden als artikel 5.1.2.e, Woo.
Voor zover het de namen van ambtenaren betreft, is hierbij het volgende van
belang. Weliswaar kan, waar het gaat om beroepshalve functioneren van
ambtenaren, slechts in beperkte mate een beroep worden gedaan op het belang
van eerbiediging van hun persoonlijke levenssfeer. Dit ligt anders indien het
de openbaarmaking van namen van de ambtenaren betreft. Namen zijn immers
persoonsgegevens en het belang van eerbiediging van de persoonlijke levenssfeer
kan zich tegen het openbaar maken daarvan verzetten. Daarbij is van belang dat
het hier niet gaat om het opgeven van een naam aan een individuele burger die
met een ambtenaar in contact treedt, maar om openbaarmaking van de naam in
de zin van de Wob.
Bevoordeling/benadeling van derden
Op grond van artikel 5.1, vijfde lid, van de Woo (voorheen artikel 10, tweede lid
onder g, Wob) blijft het verstrekken van informatie achterwege voor zover het
belang daarvan niet opweegt tegen het voorkomen van onevenredige
bevoordeling of benadeling van bij de aangelegenheid betrokken betrokken
natuurlijke personen of rechtspersonen dan wel van derden.
Pagina 2 van 3Ik heb deze grond ingezet, waar het interne informatie betreft, bijvoorbeeld de Directie Beleid &
vermelding van links van niet openbare websites. Het vrijgeven van dit type Bestuursondersteuning
Juridische Zaken
informatie kan derden toegang tot deze niet openbare informatie verschaffen.
Indien deze weigeringsgrond van toepassing is, staat in het document artikel
Datum
10.2.g, Wob. Dit dient gelezen te worden als artikel 5.1.5, Woo.
4 juli 2022
Ons kenmerk
Wijze van openbaarmaking 4065772
De documenten, genoemd in de inventarisatielijst, treft u bij dit besluit in kopie
aan. Dit besluit en de daarbij openbaar gemaakte stukken worden op
www.rijksoverheid.nl geplaatst.
Hoogachtend,
De Minister voor Rechtsbescherming,
namens deze,
mr.drs. M.A. Schippers
Directeur Gevangeniswezen en
Vreemdelingenbewaring
Bijlage(n)
 Inhoudsopgave
 Openbaar te maken documenten
Binnen zes weken kan een belanghebbende op grond van de Algemene wet
bestuursrecht tegen dit besluit bezwaar maken. Het bezwaarschrift moet zijn
ondertekend en bevat tenminste de naam en het adres van de indiener, de
dagtekening, een omschrijving van het besluit waartegen het is gericht en de
gronden van het bezwaar. Het bezwaarschrift moet worden gericht aan de Dienst
Justitiële Inrichtingen, afdeling Juridische Zaken, Postbus 30132, 2500 GC DEN
HAAG.
Pagina 3 van 3