File id: 296 File title: Deelbesluit_3_Woo-verzoek_over_Europees_Herstelfonds.pdf.
> Retouradres Postbus 20401 2500 EK Den Haag
Directie Algemene
Economische Politiek
5.1.2.e
Bezoekadres
Bezudenhoutseweg 73
2594 AC Den Haag
Postadres
Postbus 20401
Per e-mail: 5.1.2.e 2500 EK Den Haag
Overheidsidentificatienr
00000001003214369000
T 070 379 8911 (algemeen)
F 070 378 6100 (algemeen)
www.rijksoverhed.nl/ezk
Behandeld door
Datum 3 juni 2022 5.1.2.e
@minezk.nl
Betreft Deelbesluit 3 Woo-verzoek d.d. 11 augustus 2021 inzake het Europees
Ons kenmerk
Herstelfonds
DEIZ / 22199943
Geachte 5.1.2.e
Bijlage(n)
In uw verzoek van 11 augustus 2021, door mij ontvangen op 11 augustus 2021, 3
heeft u het ministerie van Economische Zaken en Klimaat gevraagd informatie
openbaar te maken over het Europees Herstelfonds.
U vraagt om openbaarmaking van de volgende documenten:
– Alle documenten inzake de opstelling van de Nederlandse overheid over het
Europees Herstelfonds en de totstandkoming daarvan, over de periode van 1
maart 2020 tot heden;
– De voorwaarden waar het Herstelfonds wat betreft de Nederlandse regering
aan diende te voldoen, welke/wat voor projecten daarvoor in aanmerking
zouden moeten komen en onder welke voorwaarden;
– Kopieën van alle documenten inzake het nog bij de Europese Commissie in te
dienen nationale (Nederlandse) herstelplan in de periode 1 maart 2020 tot
heden; en
– Kopieën van documenten, betreffende communicatie over het Europees
Herstelfonds en het nationale (Nederlandse) herstelplan, door of namens het
ministerie van Economische Zaken en Klimaat, vanaf 1 maart 2020 tot heden.
– U vraagt tevens om informatie afkomstig van: derden (zowel rechtspersonen
als organen, als niet natuurlijke personen), alle Nederlandse Ministeries
(exclusief EZK, BZ en interbestuurlijke werkgroepen), de PVEU, het
Nederlandse bedrijfsleven waaronder VNO-NCW en Shell, en de Europese
Commissie en/of leden van het Europees Parlement.
Op 26 augustus 2021 heeft u bericht ontvangen dat uw verzoek in goede orde is
ontvangen. In deze brief is tevens de beslistermijn met vier weken verdaagd tot 6
oktober 2021.
Het is u bekend dat uw verzoek is opgesplitst in verschillende deelbesluiten. De
deelbesluiten 1 en 2 heeft u reeds ontvangen op resp. 15 november 2021 en 8
maart 2022. Hierbij treft u het derde en tevens laatste deelbesluit aan.
Uw verzoek heeft betrekking op een EU- gedeelte en een nationaal gedeelte.
Tijdens het gesprek heeft u aangegeven naast de documenten op de globale
inventarislijsten tevens de volgende informatie te willen ontvangen:
Pagina 1 van 12Directie Algemene
Economische Politiek
EU-gedeelte
- Alle non-papers die Nederland in Brussel heeft verspreid (voorbeeld: ”Outline
for an EU-green recovery”.)
- Alle input van gespreksnotities met derden vanaf hoog ambtelijk niveau,
waaronder lidstaten, ngo’s, Tweede Kamerleden, bedrijven en de Commissie.
U geeft specifiek aan geïnteresseerd te zijn in communicatie tussen Nederland
en de Commissie over hoe het fonds eruit moet zien.
- Alle input van het interdepartementale overleg, waaronder met de PV, over
inhoudelijke discussies over projecten en voorwaarden.
- Alle input over de (interpretatie van) de voorwaarden van het fonds, met
name stukken over de onderhandelingen van de verordening en hoe het
instrument er na de EU-raad uit moest zien. Hieronder valt tevens input over
de definitie van het type project dat aanspraak kan maken op het fonds.
- Alle input over en de vraag hoe de lening die de Commissie aangaat namens
de EU terugbetaald moet gaan worden.
- Discussies over grants en loans vallen buiten het verzoek. Indien specifieke
notities over de criteria van grants en loans aanwezig zijn, moeten de
documenten wel worden meegenomen.
Nationaal gedeelte
- Alle input vanaf MT-niveau en hoger waarin wordt gesproken over wat er wel
of niet in het Nederlandse plan zou moeten komen en de voorstellen die niet
zijn goedgekeurd. Onderliggende mailwisselingen (met derden) moeten hierin
ook worden meegenomen.
- Documenten waar een terugkoppeling uit de politiek op ministerieel niveau,
zogeheten krabbels, wordt gegeven.
- Documenten waarin RRF wordt benoemd als mogelijke financieringsbron voor
IPCEI’s.
- Communicatie tussen Nederland en de Commissie over het nationale plan.
- De ambtelijke inventarisatie.
Hierbij treft u het derde deelbesluit dat betrekking heeft op het e-mail contact
tussen EZK, de Commissie en diverse stakeholders op MT-niveau. Over de
documenten tussen 1 maart tot 26 mei 2020 van het Europese deel is in het
eerste deelbesluit reeds besloten. Over de documenten die betrekking hebben op
het Europese gedeelte vanaf eind mei 2020 fase tot 11 augustus 2021 is in het
tweede deelbesluit reeds besloten.
Wettelijk kader
Op 1 mei 2022 is de Wet open overheid (hierna: Woo) in werking getreden. Deze
wet vervangt de Wet openbaarheid van bestuur, die gold ten tijde van indiening
van uw verzoek. Ik behandel uw verzoek daarom verder als een verzoek op grond
van de Woo. De relevante artikelen uit de Woo kunt u vinden in bijlage 1 bij deze
brief.
Pagina 2 van 12Directie Algemene
Economische Politiek
Inventarisatie documenten
Op basis van uw verzoek heb ik gezocht in de digitale archiefsystemen en e-mail
inboxen van betrokken medewerkers.
Er zijn 665 documenten aangetroffen
Bij deze inventarisatie zijn 665 documenten aangetroffen. Deze documenten zijn
genoemd in de inventarislijst in bijlage 2 bij deze brief. In deze brief wordt vanaf
nu verwezen naar de nummers op de inventarislijst, zodat voor u duidelijk is wat
ik per document heb besloten en waarom ik dit heb besloten.
Reeds openbare documenten
De Woo is niet van toepassing op documenten die al openbaar zijn. Een aantal
documenten is reeds openbaar en staat op de inventarislijst als zodanig
aangemerkt. Op de inventarislijst staat ook aangegeven waar u deze documenten
kunt vinden.
Informatie die valt buiten de reikwijdte van uw verzoek
U heeft in uw verzoek aangegeven over welke aangelegenheid u informatie wilt
ontvangen. Een aantal documenten gaat gedeeltelijk of in het geheel niet over de
door u aangegeven aangelegenheid en staan op de inventarislijst als zodanig
aangemerkt. Deze informatie heb ik daarom uit de documenten verwijderd.
Zienswijzen
Ik heb de betrokken derde belanghebbenden in de gelegenheid gesteld om hun
zienswijze te geven op de door mij voorgenomen openbaarmaking van de door u
gevraagde informatie.
De zienswijzen van de derde belanghebbenden heb ik in mijn belangenafweging
meegenomen. Voor de motivering verwijs ik naar het onderdeel Overwegingen
van dit besluit.
Besluit
Ik besluit een deel van de door u gevraagde informatie niet openbaar te maken.
Per document is op de inventarislijst aangegeven welke uitzonderingsgronden zijn
toegepast. Ook in de documenten wordt aan de hand van een code duidelijk
gemaakt op welke grond de informatie is geweigerd. In de documenten wordt bij
geweigerde persoonsgegevens nog verwezen naar het betreffende artikel van de
Wet openbaarheid van bestuur (Wob). De beoordeling van de documenten was
reeds gestart in april van dit jaar. Voorts is er inhoudelijk geen verschil tussen de
betreffende weigeringsgrond (Eerbiediging van de persoonlijke levenssfeer) in de
Wob en Woo. De verwijzing naar de Wob-grond kunt u als volgt lezen: waar
10.2.e. staat, leest u 5.1.2.e. Onder het kopje ‘Overwegingen’ licht ik dit nader
toe.
De inventarislijst maakt integraal onderdeel uit van het besluit.
Pagina 3 van 12Directie Algemene
Economische Politiek
Overwegingen
Als eerste wil ik u wijzen op het volgende.
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in het eerste artikel 1.1. van de
Woo. Dit is een belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder.
De toetsing aan de uitzonderingsgronden verloopt als volgt. Eerst kijk ik of een
van de uitzonderingsgronden speelt. Dat doe ik meestal per alinea, soms per zin.
Vervolgens kijk ik wat voor soort uitzonderingsgrond het is. Als het een absolute
uitzonderingsgrond is, mag ik de informatie niet verstrekken. Als het een relatieve
uitzonderingsgrond is, moet ik een afweging maken tussen het algemene belang
van openbaarheid en het specifieke belang dat de uitzonderingsgrond beschermt.
Daarbij weegt het belang van openbaarheid zwaar. Als ik informatie weiger, moet
ik goed motiveren waarom ik dat doe. Dat geldt nog sterker als de informatie
ouder dan vijf jaar is.
Wanneer het gaat om informatie waar belangen van anderen bij betrokken zijn,
moet ik hen de mogelijkheid geven om een zienswijze in te dienen. Dit betekent
dat zij hun mening kunnen geven over of de informatie wel of niet openbaar
gemaakt moet worden. Het is uiteindelijk aan mij om te beslissen of ik de
informatie openbaar maak.
In de inventarislijst en op de documenten heb ik opgenomen welke
uitzonderingsgronden van toepassing zijn.
Veiligheid van de Staat
Op grond van artikel 5.1, eerste lid, aanhef en onder b, van de Woo, mag ik geen
informatie openbaar maken als dit de veiligheid van de Staat zou kunnen schaden.
Hierbij gaat het in ieder geval om de bescherming van de democratische
rechtsorde, zowel voor wat betreft de instituties als de daarbij betrokken
personen, gebouwen en goederen.
Naar mijn oordeel kan openbaarmaking van (bepaalde onderdelen uit) de
documenten de veiligheid van de Staat in gevaar brengen aangezien deze
betrekking hebben op een vertrouwelijke defensie maatregel. Ik maak deze
informatie daarom niet openbaar.
Het belang van de betrekkingen van Nederland met andere landen en
staten en met internationale organisaties
Op grond van artikel 5.1, tweede lid, aanhef en onder a, van de Woo kan ik geen
informatie openbaar maken als dit de relatie van Nederland met andere landen,
staten of internationale organisaties beschadigt en dit belang zwaarder weegt dan
het belang van openbaarheid.
Het betreft hier passages die inzicht geven in de Nederlandse standpunten ten
aanzien van andere Europese lidstaten of de Europese Commissie in het kader van
de onderhandelingen over de herstel- en veerkrachtfaciliteit die niet openbaar
zijn. Ook in het internationale contact is openbaarheid en transparantie steeds
gebruikelijker en belangrijker voor het goede functioneren van de democratische
Pagina 4 van 12Directie Algemene
Economische Politiek
rechtsorde. In dit geval echter kan worden aangenomen dat in de toekomst het
overleg met die landen of internationale organisaties moeilijker gaat, wanneer ik
deze informatie openbaar maak. Dit omdat het gaat om de namen van specifieke
landen waar in de documenten standpunten over worden ingenomen,
inschattingen die gemaakt worden van hun posities en met andere lidstaten of
met de Europese Commissie uitgewisselde standpunten. Ik zal deze informatie
daarom niet openbaar maken.
De eerbiediging van de persoonlijke levenssfeer
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. Het gaat om
persoonsgegevens die (indirect) te herleiden zijn tot een persoon zoals namen, e-
mailadressen, telefoonnummers en functienamen. In de documenten, waarbij in
de inventarislijst, in de kolom “Woo”, 5.1.2.e staat vermeld, staan
persoonsgegevens, zoals namen, e-mailadressen, functienamen en
telefoonnummers. Ik vind het in dit geval belangrijk dat de identiteit van
betrokkene niet bekend wordt omdat dit zijn of haar privacy kan schenden. Dat
vind ik niet wenselijk. Daarom maak ik deze persoonsgegevens niet openbaar.
Voor zover het de namen, e-mailadressen, functienamen en telefoonnummers van
ambtenaren betreft is hierbij het volgende van belang. In het kader van goed
werkgeverschap vind ik dat het belang van privacy zwaarder moet wegen dan het
belang van openbaarheid. Dit ter bescherming van de privacy van de betrokken
ambtenaren. Daarbij weegt mee dat het hier niet gaat om het opgeven van een
naam aan een individuele burger die met een ambtenaar in contact treedt, maar
om openbaarmaking op grond van de Woo.
Het belang van het goed functioneren van de Staat, andere
publiekrechtelijke lichamen of bestuursorganen
Op grond van artikel 5.1, tweede lid, aanhef en onder i, van de Woo kan ik geen
informatie openbaar maken wanneer dit het goed functioneren van de Staat of
andere overheden schaadt en dit belang zwaarder weegt dan het belang van
openbaarheid. In (bepaalde passages uit) bepaalde documenten staat informatie
die het functioneren van de Staat of andere overheden in gevaar zou kunnen
brengen. Ik vind dat dit belang zwaarder moet wegen dan het belang van
openbaarheid, omdat het o.a. gaat om opmerkingen of inschattingen van
ambtenaren die van nadelige invloed kunnen zijn op de relatie met andere
partijen of departementen waardoor de samenwerking bemoeilijkt zou worden.
Het belang van openbaarheid van deze opmerkingen is bovendien zeer gering nu
deze geen betrekking hebben op inhoudelijke afwegingen of besluitvorming. Ik
maak deze informatie daarom niet openbaar.
Eenheid van regeringsbeleid
Wanneer de ministerraad een besluit neemt, geldt dat besluit vanaf dat moment
als regeringsbeleid. Het kabinet spreekt met één mond. Het openbaar maken van
de opvattingen van individuele bewindspersonen, kan de eenheid van dit beleid in
gevaar brengen. Het is belangrijk dat bewindspersonen vrij met elkaar kunnen
spreken. Met het oog op een goed bestuur is het ongewenst dat bewindspersonen
tegen elkaar uit kunnen worden gespeeld als hun afwijkende opvattingen
openbaar worden. Om deze reden wordt informatie over de opvattingen van
individuele bewindspersonen binnen het kabinet niet openbaar. Notulen van de
(Rijks)ministerraad, onderraden, ministeriële commissies en overleggen tussen
Pagina 5 van 12Directie Algemene
Economische Politiek
bewindspersonen worden in het geheel niet openbaar worden gemaakt met een
beroep op de eenheid van regeringsbeleid. Voor andere documenten geldt dat per
passage moet worden beoordeeld of de eenheid van regeringsbeleid in het geding
is. Het betreft hier documenten waarin een terugkoppeling wordt gegeven van
overleggen tussen bewindspersonen. Openbaarmaking van (passages uit) deze
documenten acht ik schadelijk voor het goed functioneren van de Staat. Ik maak
deze informatie dan ook niet openbaar. Op (een deel van) dezelfde geweigerde
informatie is ook het bepaalde in artikel 5.2, eerste lid, van de Woo van
toepassing. Zie daartoe hieronder in het besluit.
Concepten
Voor een ordentelijk verloop van het besluitvormingsproces is het belangrijk dat
dit gebeurt op basis van voldragen documenten. Wanneer communicatie over
conceptteksten of de conceptteksten zelf openbaar worden gemaakt, is dit
schadelijk voor het goed functioneren van de Staat nu er een publiek debat kan
ontstaan over documenten die nog niet rijp zijn voor besluitvorming. Daar is ook
hier sprake van. Deze documenten maak ik daarom niet openbaar met een beroep
op het belang van het goed functioneren van de Staat. Op dezelfde informatie is
ook het bepaalde in artikel 5.2, eerste lid, van de Woo van toepassing. Zie
daartoe hieronder in het besluit. Als het besluit eenmaal is gevallen dan staat deze
uitzonderingsgrond niet in de weg aan openbaarmaking van het definitieve
document. Dan is het goed om te kunnen reconstrueren op grond van welke
adviezen, welke informatie en welke beleidsalternatieven een besluit is genomen.
Het definitieve document en eventuele overwegingen die daarbij ter
besluitvorming zijn voorgelegd, maak ik daarom wel (gedeeltelijk) openbaar.
Persoonlijke beleidsopvattingen in een document voor intern beraad
Uitgangspunt van de Woo is dat overheidsinformatie openbaar is. Dit geldt in
principe ook voor documenten opgesteld voor intern beraad. Intern beraad is het
overleg tussen ambtenaren binnen een bestuursorgaan, of binnen een kring van
bestuursorganen die gezamenlijk verantwoordelijk zijn voor een bestuurlijke
aangelegenheid. Documenten die bestemd zijn voor intern beraad kunnen
persoonlijke beleidsopvattingen bevatten. Dat is hier ook het geval. Ten aanzien
van de openbaarmaking van deze persoonlijke beleidsopvattingen geldt het
volgende. Op grond van artikel 5.2, eerste lid, van de Woo worden persoonlijke
beleidsopvattingen in documenten die bestemd zijn voor intern beraad niet
openbaar gemaakt. Persoonlijke beleidsopvattingen zijn ambtelijke adviezen,
meningen, visies, standpunten en overwegingen ten behoeve van intern beraad.
Persoonlijke beleidsopvattingen zijn niet: feiten, prognoses, beleidsalternatieven,
de gevolgen van een bepaald beleidsalternatief of andere onderdelen met een
overwegend objectief karakter.
Het is van belang dat ambtenaren intern vrij met elkaar van gedachten kunnen
wisselen over beleidskeuzes. Een zekere mate van veiligheid is nodig om te
kunnen komen tot een effectieve besluitvorming. Ik acht het in dit dossier bij
enkele passages niet in het belang van een goede en democratische
bestuursvoering om met toepassing van artikel 5.2, tweede lid, de persoonlijke
beleidsopvattingen toch openbaar te maken. Een aantal passages betreffen
persoonlijke meningen of inschattingen van ambtenaren die van nadelige invloed
kunnen zijn op de relatie met andere partijen of departementen waardoor de
samenwerking bemoeilijkt zou worden. Het belang van openbaarheid van deze
opmerkingen is bovendien zeer gering nu deze geen betrekking hebben op
Pagina 6 van 12Directie Algemene
Economische Politiek
inhoudelijke afwegingen of besluitvorming. Gelet hierop maak ik deze
persoonlijke beleidsopvattingen bestemd voor intern beraad niet openbaar.
Ook acht ik het niet in het belang van een goede en democratische rechtsorde om
concepten van documenten over de herstel- en veerkrachtfaciliteit dan wel
communicatie over die conceptdocumenten openbaar te maken. Deze concepten
zijn nog niet ‘rijp’. In de fase waarin het definitieve document nog vorm moet
krijgen, moet er ruimte zijn om conceptteksten en gedachten met elkaar uit te
wisselen. Het gaat hier onder andere om conceptantwoorden op Kamervragen en
conceptmails aan externe partijen. Het gaat dus om het intern delen van
informatie wat moet leiden tot een definitief document. Ik acht het belangrijk dat
in die voorbereidende fase om tot een definitief document te komen concepten
daarvan in vertrouwen kunnen worden uitgewisseld. Gelet hierop maak ik deze
conceptdocumenten in zijn geheel niet openbaar.
Is het stuk eenmaal definitief, dan staat deze uitzonderingsgrond niet in de weg
aan openbaarmaking van de persoonlijke beleidsopvattingen in het definitieve
document. De in het definitieve document opgenomen persoonlijke
beleidsopvattingen maak ik dan wel geanonimiseerd openbaar, nu ik dit van
belang acht met het oog op een goed en democratisch bestuur. Dit doe ik met
toepassing van artikel 5.2, tweede lid, van de Woo. Over de herstel- en
weerbaarheidsfaciliteit is een publiek debat gaande waarbij ook vanuit de Tweede
Kamer meermaals interesse is getoond in de achterliggende informatie. Daarom
vind ik het van belang om zoveel mogelijk inzicht te geven in de verschillende
afwegingen die gemaakt zijn in de voorbereiding van de besluitvorming rondom
het herstelfonds en het nationale herstelplan.
Wijze van openbaarmaking en publicatie
Omdat het veel documenten betreft, heb ik besloten de documenten via een
downloadlink aan u ter beschikking te stellen. Deze ontvangt u per e-mail
(controleer uw spamfilter). Ik wijs u erop dat de downloadlink zeven dagen geldig
blijft.
Plaatsing op internet
Dit besluit en de documenten die voor iedereen (gedeeltelijk) openbaar worden,
worden op www.rijksoverheid.nl gepubliceerd.
Afschrift aan belanghebbenden
Een kopie van dit besluit verzend ik naar belanghebbenden.
Pagina 7 van 12Directie Algemene
Economische Politiek
Bijlage 1 – Relevante artikelen uit de Woo
Artikel 1.1 Recht op toegang
Eenieder heeft recht op toegang tot publieke informatie zonder daartoe een
belang te hoeven stellen, behoudens bij deze wet gestelde beperkingen.
Artikel 2.1 Begripsbepalingen
In deze wet en de daarop berustende bepalingen wordt verstaan onder:
document: een door een orgaan, persoon of college als bedoeld in artikel 2.2,
eerste lid, opgemaakt of ontvangen schriftelijk stuk of ander geheel van
vastgelegde gegevens dat naar zijn aard verband houdt met de publieke taak van
dat orgaan, die persoon of dat college;
milieu-informatie: hetgeen daaronder wordt verstaan in artikel 19.1a van de Wet
milieubeheer;
Onze Minister: Onze Minister van Binnenlandse Zaken en Koninkrijksrelaties;
publieke informatie: informatie neergelegd in documenten die berusten bij een
orgaan, persoon of college als bedoeld in artikel 2.2, eerste lid, of informatie die
krachtens artikel 2.3 door een bestuursorgaan kan worden gevorderd.
Artikel 4.1 Verzoek
1.Eenieder kan een verzoek om publieke informatie richten tot een
bestuursorgaan of een onder verantwoordelijkheid van een bestuursorgaan
werkzame instelling, dienst of bedrijf. In het laatste geval beslist het
verantwoordelijke bestuursorgaan op het verzoek.
2.Een verzoek kan mondeling of schriftelijk worden ingediend en kan elektronisch
worden verzonden op de door het bestuursorgaan aangegeven wijze.
3.De verzoeker behoeft bij zijn verzoek geen belang te stellen.
4.De verzoeker vermeldt bij zijn verzoek de aangelegenheid of het daarop
betrekking hebbende document, waarover hij informatie wenst te ontvangen.
5.Indien een verzoek te algemeen geformuleerd is, verzoekt het bestuursorgaan
binnen twee weken na ontvangst van het verzoek de verzoeker om het verzoek te
preciseren en is het de verzoeker daarbij behulpzaam.
6.Het bestuursorgaan kan besluiten een verzoek niet te behandelen, indien de
verzoeker niet meewerkt aan een verzoek tot precisering als bedoeld het vijfde
lid. In afwijking van artikel 4:5, vierde lid, van de Algemene wet bestuursrecht
wordt het besluit om het verzoek niet te behandelen aan de verzoeker
bekendgemaakt binnen twee weken nadat het verzoek is gepreciseerd of nadat de
daarvoor gestelde termijn ongebruikt is verstreken.
Pagina 9 van 12Directie Algemene
Economische Politiek
7.Een verzoek om informatie wordt ingewilligd met inachtneming van het
bepaalde in hoofdstuk 5.
Artikel 4.2 Doorverwijzing
1.Voor zover het verzoek betrekking heeft op informatie die berust bij een ander
bestuursorgaan dan dat waarbij het verzoek is ingediend, wordt de verzoeker zo
nodig naar dat bestuursorgaan verwezen. Is het verzoek schriftelijk gedaan, dan
wordt het voor zover betrekking hebbend op informatie die bij een ander
bestuursorgaan berust, onverwijld doorgezonden aan dat bestuursorgaan, onder
mededeling van de doorzending aan de verzoeker.
2.Indien het verzoek betrekking heeft op informatie die op grond van enig
wettelijk voorschrift bij het bestuursorgaan had behoren te berusten, vordert het
bestuursorgaan de gevraagde informatie van degene die over de informatie
beschikt. Degene die over de gevraagde informatie beschikt, verstrekt deze per
omgaande aan het bestuursorgaan.
3.Voor zover een verzoek als bedoeld in artikel 4.1, eerste lid, dat is gericht aan
een der Kamers of de verenigde vergadering der Staten-Generaal, betrekking
heeft op informatie die door de regering vertrouwelijk aan de Staten-Generaal is
verstrekt, zendt de Kamer of de verenigde vergadering het verzoek ter
behandeling door aan Onze Minister of Onze Ministers die deze informatie
vertrouwelijk heeft of hebben verstrekt.
Artikel 5.1 Uitzonderingen
1.Het openbaar maken van informatie ingevolge deze wet blijft achterwege voor
zover dit:
a.de eenheid van de Kroon in gevaar zou kunnen brengen;
b.de veiligheid van de Staat zou kunnen schaden;
c.bedrijfs- en fabricagegegevens betreft die door natuurlijke personen of
rechtspersonen vertrouwelijk aan de overheid zijn meegedeeld;
d.persoonsgegevens betreft als bedoeld in paragraaf 3.1 onderscheidenlijk
paragraaf 3.2 van de Uitvoeringswet Algemene verordening
gegevensbescherming, tenzij de betrokkene uitdrukkelijk toestemming heeft
gegeven voor de openbaarmaking van deze persoonsgegevens of deze
persoonsgegevens kennelijk door de betrokkene openbaar zijn gemaakt;
e.nummers betreft die dienen ter identificatie van personen die bij wet of
algemene maatregel van bestuur zijn voorgeschreven als bedoeld in artikel 46 van
de Uitvoeringswet Algemene verordening gegevensbescherming, tenzij de
verstrekking kennelijk geen inbreuk op de levenssfeer maakt.
2.Het openbaar maken van informatie blijft eveneens achterwege voor zover het
belang daarvan niet opweegt tegen de volgende belangen:
Pagina 10 van 12Directie Algemene
Economische Politiek
a.de betrekkingen van Nederland met andere landen en staten en met
internationale organisaties;
b.de economische of financiële belangen van de Staat, andere publiekrechtelijke
lichamen of bestuursorganen, in geval van milieu-informatie slechts voor zover de
informatie betrekking heeft op handelingen met een vertrouwelijk karakter;
c.de opsporing en vervolging van strafbare feiten;
d.de inspectie, controle en toezicht door bestuursorganen;
e.de eerbiediging van de persoonlijke levenssfeer;
f.de bescherming van andere dan in het eerste lid, onderdeel c, genoemde
concurrentiegevoelige bedrijfs- en fabricagegegevens;
g.de bescherming van het milieu waarop deze informatie betrekking heeft;
h.de beveiliging van personen en bedrijven en het voorkomen van sabotage;
i.het goed functioneren van de Staat, andere publiekrechtelijke lichamen of
bestuursorganen.
3.Indien een verzoek tot openbaarmaking op een van de in het tweede lid
genoemde gronden wordt afgewezen, bevat het besluit hiervoor een uitdrukkelijke
motivering.
4.Openbaarmaking kan tijdelijk achterwege blijven, indien het belang van de
geadresseerde van de informatie om als eerste kennis te nemen van de informatie
dit kennelijk vereist. Het bestuursorgaan doet mededeling aan de verzoeker van
de termijn waarbinnen de openbaarmaking alsnog zal geschieden.
5.In uitzonderlijke gevallen kan openbaarmaking van andere informatie dan
milieu-informatie voorts achterwege blijven indien openbaarmaking onevenredige
benadeling toebrengt aan een ander belang dan genoemd in het eerste of tweede
lid en het algemeen belang van openbaarheid niet tegen deze benadeling
opweegt. Het bestuursorgaan baseert een beslissing tot achterwege laten van de
openbaarmaking van enige informatie op deze grond ten aanzien van dezelfde
informatie niet tevens op een van de in het eerste of tweede lid genoemde
gronden.
6.Het openbaar maken van informatie blijft in afwijking van het eerste lid,
onderdeel c, in geval van milieu-informatie eveneens achterwege voor zover
daardoor het in het eerste lid, onderdeel c, genoemde belang ernstig geschaad
wordt en het algemeen belang van openbaarheid van informatie niet opweegt
tegen deze schade.
7.Het eerste en tweede lid zijn niet van toepassing op milieu-informatie die
betrekking heeft op emissies in het milieu.
Pagina 11 van 12Directie Algemene
Economische Politiek
Artikel 5.2 Persoonlijke beleidsopvattingen
1.In geval van een verzoek om informatie uit documenten, opgesteld ten behoeve
van intern beraad, wordt geen informatie verstrekt over daarin opgenomen
persoonlijke beleidsopvattingen. Onder persoonlijke beleidsopvattingen worden
verstaan ambtelijke adviezen, visies, standpunten en overwegingen ten behoeve
van intern beraad, niet zijnde feiten, prognoses, beleidsalternatieven, de gevolgen
van een bepaald beleidsalternatief of andere onderdelen met een overwegend
objectief karakter.
2.Het bestuursorgaan kan over persoonlijke beleidsopvattingen met het oog op
een goede en democratische bestuursvoering informatie verstrekken in niet tot
personen herleidbare vorm. Indien degene die deze opvattingen heeft geuit of zich
erachter heeft gesteld, daarmee heeft ingestemd, kan de informatie in tot
personen herleidbare vorm worden verstrekt.
3.Onverminderd het eerste en tweede lid wordt uit documenten opgesteld ten
behoeve van formele bestuurlijke besluitvorming door een minister, een
commissaris van de Koning, Gedeputeerde Staten, een gedeputeerde, het college
van burgemeester en wethouders, een burgemeester en een wethouder,
informatie verstrekt over persoonlijke beleidsopvattingen in niet tot personen
herleidbare vorm, tenzij het kunnen voeren van intern beraad onevenredig wordt
geschaad.
4.In afwijking van het eerste lid wordt bij milieu-informatie het belang van de
bescherming van de persoonlijke beleidsopvattingen afgewogen tegen het belang
van openbaarmaking. Informatie over persoonlijke beleidsopvattingen kan worden
verstrekt in niet tot personen herleidbare vorm. Indien degene die deze
opvattingen heeft geuit of zich erachter heeft gesteld, daarmee heeft ingestemd,
kan de informatie in tot personen herleidbare vorm worden verstrekt.
Pagina 12 van 12