File id: 284 File title: deelbesluit-2-gaswinning-en-aardbevingen-groningen-totstandkoming-ncg-img-v2.pdf.
> Retouradres Postbus 20401 2500 Ek Den Haag
Directoraat-generaal Klimaat
JuristenTeam en Energie
T.a.v. 10.2e Projectdirectie Groningen
10.2e Bezoekadres
Bezudenhoutseweg 73
2594 AC Den Haag
Postadres
Postbus 20401
2500 EK Den Haag
Overheidsidentificatienr
00000001003214369000
T 070 379 8911 (algemeen)
F 070 378 6100 (algemeen)
www.rijksoverheid.nl/ezk
Behandeld door
Datum
10.2e
Betreft WOB deelbesluit op onderwerpen totstandkoming NCG/IMG en
T 0610.2e
richtlijnen inspecteurs 10.2e @minezk.nl
Ons kenmerk
DGKE-PDG / 22165875
Besluit Bijlage(n)
2
Geachte 10.2e
In uw e-mails van 18 augustus, 2 september, 7 september en 8 september 2020
heeft u met een beroep op de Wet openbaarheid van bestuur (hierna: Wob)
informatie verzocht met betrekking tot de gaswinning in Groningen en de
aardbevingen die hierdoor worden veroorzaakt. De gevraagde informatie is als één
verzoek behandeld en zal hierna nader worden geduid.
Procedure
Bij brief van 29 september 2020, kenmerk DGKE-PGG / 20240304 is een
ontvangstbevestiging gestuurd. In deze brief is tevens de beslistermijn met vier
weken verdaagd.
Op 26 oktober 2020 heeft u contact gehad met 10.2e en 10.2e
om de inhoud en reikwijdte van uw verzoek te verduidelijken. Met u is toen de
afbakening en reikwijdte van uw verzoek en de fasering van de oplevering van de
gevraagde informatie besproken. Op 30 oktober 2020 heeft u een e-mail ontvangen
waarin de inhoud van het telefoongesprek is samengevat. De gevraagde informatie
ziet op de volgende vijf onderwerpen:
1. De totstandkoming van de NPR;
2. Het instellen van een adviescommissie waardedaling en de communicatie
met deze commissie;
3. De besluitvorming over de totstandkoming van de NCG en TCMG/IMG als
aparte organisaties;
4. De schade-afhandeling en richtlijnen waarmee inspecteurs en medewerkers
van de TCMG, NCG en het IMG hebben gewerkt; (inmiddels is door NCG bij
besluit van 17 februari 2021 aan dit verzoek voldaan);
5. Afschriften van drie overeenkomsten tussen de Staat en NAM, en tussen
NCG en CVW (bij besluit van 13 november 2020 is aan dit verzoek voldaan).
Pagina 1 van 5Directoraat-generaal Klimaat
en Energie
Projectdirectie Groningen
Met u is afgesproken dat de eerste drie onderwerpen worden onderverdeeld in twee
DGKE-PDG / 22165875
categorieën documenten:
- Categorie 1 ziet toe op alle documenten uit ons interne systeem, waaronder
nota’s aan de minister, verslagen etc., over de genoemde drie onderwerpen.
- Categorie 2 ziet toe op alle communicatie op bestuurlijk niveau (vanaf
niveau directeuren, DG’s, SG tot en met minister over de genoemde drie
onderwerpen.
Inmiddels heeft u op 11 oktober 2021 het deelbesluit ontvangen dat betrekking had
op het eerste en tweede onderwerp (NPR en waardedaling) van categorie 1
documenten.
Hierbij treft u aan het deelbesluit dat betrekking heeft op het derde onderwerp
(totstandkoming NCG/IMG) van beide categorieën documenten.
Wettelijk kader
Uw verzoek valt onder de reikwijdte van de Wob. Voor de relevante Wob-artikelen
verwijs ik u naar bijlage 1.
Inventarisatie documenten
Op basis van uw verzoek zijn over dit onderwerp in totaal 175 documenten
aangetroffen (waaronder bijlagen). Deze documenten zijn als bijlage toegevoegd
bij dit besluit (bijlage 1) en ook genoemd in de inventarislijst (bijlage 2).
Onderwerp: Besluitvorming over de totstandkoming van de NCG en
TCMG/IMG als aparte organisaties
Dit onderwerp kwam door de jaren heen vaker terug (zie bijvoorbeeld
documentnummer 35). In de documenten treft u communicatie en besluitvorming
over verschillende onderwerpen die raakvlakken hebben met dit onderwerp. Tijdens
het gesprek op 26 oktober 2020 heeft u aangegeven dat het voor u niet duidelijk is
wie alle besluiten neemt. In de documenten kunt u ook terugzien welke partijen
waren betrokken en aangehaakt bij de besluitvorming.
Zienswijzen
Door derde belanghebbenden zijn zienswijzen ingediend. De zienswijzen, die louter
zagen op het lakken van namen, van de derde belanghebbenden heb ik in mijn
belangenafweging meegenomen.
Besluit
Ik heb besloten (een deel van) de door u gevraagde informatie niet openbaar te
maken. Per document is op de inventarislijst aangegeven welke
uitzonderingsgronden zijn toegepast. Voor de motivering verwijs ik naar onderdeel
‘Overwegingen’ van dit besluit.
Overwegingen
Allereerst wil ik u wijzen op het volgende. Ingevolge artikel 3, vijfde lid, van de
Wob, wordt een verzoek om informatie ingewilligd met inachtneming van het
bepaalde in de artikelen 10 en 11.
Pagina 2 van 5Directoraat-generaal Klimaat
en Energie
Projectdirectie Groningen
Het recht op openbaarmaking op grond van de Wob dient uitsluitend het publieke
DGKE-PDG / 22165875
belang van een goede en democratische bestuursvoering. Het komt iedere burger
in gelijke mate toe. Daarom kan ten aanzien van de openbaarheid geen onderscheid
worden gemaakt naar gelang de persoon of de bedoeling of belangen van de
verzoeker. Bij de te verrichten belangenafweging worden dan ook betrokken het
algemene belang bij openbaarmaking van de gevraagde informatie en de door de
weigeringsgronden te beschermen belangen, maar niet het specifieke belang van
de verzoeker.
Evenmin kent de Wob een beperkte vorm van openbaarmaking. Dit betekent dat
openbaarmaking van de gevraagde documenten uitsluitend aan u op grond van de
Wob niet mogelijk is. Indien ik aan u de betreffende documenten verstrek, moet ik
deze ook aan anderen geven indien zij daarom verzoeken. In dat licht vinden de
onderstaande belangenafwegingen dan ook plaats.
De economische of financiële belangen van de Staat, van andere
publiekrechtelijke lichamen of de in artikel 1a, onder c en d, bedoelde
bestuursorganen
Op grond van artikel 10, tweede lid, aanhef en onder b, van de Wob blijft
verstrekking van informatie achterwege voor zover het belang daarvan niet
opweegt tegen de economische of financiële belangen van - onder meer - de Staat.
Het gaat om de documenten met de nummers 12a, 12b, 63a, en 84. Deze
documenten bevatten financiële gegevens. Ik ben van oordeel dat de economische
en financiële belangen van de Staat in dit geval zwaarder moet wegen dan het
belang van openbaarheid aangezien openbaarmaking de onderhandelingspositie
van de staat kan ondermijnen.
De eerbiediging van de persoonlijke levenssfeer
Op grond van artikel 10, tweede lid, aanhef en onder e, van de Wob blijft
verstrekking van informatie achterwege voor zover het belang daarvan niet
opweegt tegen het belang dat de persoonlijke levenssfeer wordt geëerbiedigd.
In diverse documenten staan persoonsgegevens, zoals namen, telefoonnummers,
e-mailadressen en handtekeningen. Voor de documentnummers verwijs ik naar de
inventarislijst. Ik ben van oordeel dat t.a.v. deze gegevens het belang dat de
persoonlijke levenssfeer wordt geëerbiedigd, zwaarder moet wegen dan het belang
van openbaarheid. Hierover zijn ook opmerkingen gemaakt in de ontvangen
zienswijzen. Daarom heb ik dientengevolge de persoonsgegevens verwijderd uit
deze documenten.
Voor zover het de namen van ambtenaren betreft is hierbij het volgende van belang:
waar het gaat om het beroepshalve functioneren van ambtenaren kan slechts in
beperkte mate een beroep worden gedaan op het belang van eerbiediging van de
persoonlijke levenssfeer. Dit ligt echter anders indien dit het openbaar maken van
namen van ambtenaren betreft. Namen zijn immers persoonsgegevens en het
belang van eerbiediging van de persoonlijke levenssfeer kan zich tegen het
openbaar maken daarvan verzetten.
Pagina 3 van 5Directoraat-generaal Klimaat
en Energie
Projectdirectie Groningen
Daarbij is van belang dat het hier niet gaat om het opgeven van een naam aan een
DGKE-PDG / 22165875
individuele burger die met een ambtenaar in contact treedt, maar om
openbaarmaking van de naam in de zin van de Wob.
Intern Beraad
Artikel 11, eerste lid, van de Wob bepaalt dat in geval van een verzoek om
informatie uit documenten, opgesteld ten behoeve van intern beraad, geen
informatie wordt verstrekt over daarin opgenomen persoonlijke beleidsopvattingen.
Uitgangspunt van de Wob is dat overheidsinformatie openbaar is. Dit geldt in
beginsel ook voor documenten opgesteld ten behoeve van intern beraad. Dit is het
beraad over een bestuurlijke aangelegenheid binnen een bestuursorgaan, dan wel
binnen een kring van overheden in het kader van de gezamenlijke
verantwoordelijkheid voor een bestuurlijke aangelegenheid. Uit de
wetsgeschiedenis blijkt dat onder het begrip ‘documenten opgesteld ten behoeve
van intern beraad’ onder meer moeten worden begrepen: nota’s van ambtenaren
aan hun politieke en ambtelijk leidinggevenden, correspondentie tussen de
onderdelen van een ministerie en tussen ministeries onderling, concepten van
stukken, agenda’s, notulen, samenvattingen en conclusies van interne
besprekingen en rapporten van ambtelijke adviescommissies. Degene die de
stukken heeft opgesteld moet de bedoeling hebben gehad dat ze zouden dienen
voor intern beraad.
Artikel 11, eerste lid, van de Wob bepaalt dat uit documenten die zijn opgesteld ten
behoeve van intern beraad geen informatie wordt verstrekt over persoonlijke
beleidsopvattingen. Onder ‘persoonlijke beleidsopvattingen’ wordt verstaan:
ambtelijke adviezen, visies, standpunten en overwegingen. Dergelijke opvattingen
worden niet openbaar gemaakt omdat een zekere mate van veiligheid en
vertrouwelijkheid noodzakelijk is om te kunnen komen tot een effectieve
besluitvorming. Ambtenaren en bestuurders moeten onderling en met
bewindspersonen kunnen brainstormen. Feiten, prognoses, beleidsalternatieven, de
gevolgen van een bepaald beleidsalternatief of andere onderdelen met een
overwegend objectief karakter worden door mij niet beschouwd als persoonlijke
beleidsopvattingen. De totstandkoming van beleid en regelgeving wordt met de
openbaarheid van dergelijke informatie inzichtelijk. Ten aanzien van dergelijke
informatie kan daarom ook geen beroep worden gedaan op artikel 11, eerste lid,
van de Wob. Hiermee wordt aangesloten bij artikel 5.2, eerste lid, van het
wetsvoorstel Wet open overheid (Woo).
Pagina 4 van 5Directoraat-generaal Klimaat
en Energie
Projectdirectie Groningen
De documenten met nummers 18, 30, 63a, 72 en 85 zijn opgesteld ten behoeve
DGKE-PDG / 22165875
van intern beraad en bevatten opvattingen van persoonlijke aard of persoonlijke
meningen, bijvoorbeeld persoonlijke beschouwingen en waarderingen van een
minister over de opties in een nota. Ik acht het niet in het belang van een goede en
democratische bestuursvoering deze persoonlijke opvattingen openbaar te maken,
zowel in tot op de persoon herleidbare als geanonimiseerde vorm.
Wijze van openbaarmaking
De documenten die met dit besluit deels openbaar worden gemaakt treft u bij dit
besluit in kopie aan.
Dit besluit en de stukken die met dit besluit voor een ieder openbaar worden,
worden geanonimiseerd op www.rijksoverheid.nl geplaatst.
Een afschrift van dit besluit zend ik aan belanghebbenden.
Hoogachtend,
De staatssecretaris van Economische Zaken en Klimaat,
namens deze:
10.2e
drs. G.M. Keijzer - Baldé
Plaatsvervangend Secretaris-generaal
Een belanghebbende die bezwaar heeft tegen de weigering om informatie openbaar te maken
kan binnen zes weken na de dag waarop dit is bekend gemaakt een bezwaarschrift indienen.
Het bezwaarschrift moet door de indiener zijn ondertekend en bevat ten minste zijn naam en
adres, de dagtekening, een omschrijving van het besluit waartegen het bezwaar is gericht en
de gronden waarop het bezwaar rust. Dit bezwaarschrift moet worden gericht aan de Minister
van Economische Zaken en Klimaat directie Wetgeving en Juridische Zaken, Postbus 20401,
2500 EK 's-Gravenhage. Dit besluit is verzonden op de in de aanhef vermelde datum.
Pagina 5 van 5