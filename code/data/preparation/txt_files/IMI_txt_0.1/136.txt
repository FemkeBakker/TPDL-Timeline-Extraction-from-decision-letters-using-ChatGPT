File id: 136 File title: Besluit_op_uw_Wob-verzoek_herbenoeming_voorzitter_AP.pdf.
> Retouradres Postbus 20301 2500 EH Den Haag
Directie Wetgeving en
Juridische Zaken
Sector Juridsiche Zaken en
De heer
Wetgevingsbeleid
Turfmarkt 147
2511 DP Den Haag
Postbus 20301
2500 EH Den Haag
soverheid.nl/jenv
Contactpersoon
Woo-jurist
Datum 1 juni 2022 O ns kenmerk
Onderwerp Besluit op uw Wob-verzoek
B ijlagen
Geachte heer , 3
Bij beantwoording de datum
In uw brief van 10 november 2021, ontvangen op 11 november 2021, heeft u met en ons kenmerk vermelden.
Wilt u slechts één zaak in uw
een beroep op de Wet openbaarheid van bestuur (hierna: Wob) informatie verzocht
brief behandelen.
over de herbenoeming van de voorzitter van de Autoriteit Persoonsgegevens.
U verzoekt daarbij om alle informatie met betrekking tot de herbenoeming van de
voorzitter van de Autoriteit Persoonsgegevens tussen 31 november 2020 en 30
september 2021, waaronder:
- Interne correspondentie en gespreksverslagen (brieven, e-mails inclusief
bijlagen, gespreksnotities, SMS-jes en WhatsApp-berichten);
- Externe correspondentie (brieven, e-mails inclusief bijlagen, gespreksnotities,
SMS-jes en WhatsApp-berichten);
- Memo’s en notities;
- Rapporten en adviezen.
De ontvangst van uw verzoek is schriftelijk aan u bevestigd bij brief van 12
november 2021. Bij brief van 9 december 2021 is de beslistermijn met 4 weken
verdaagd. Voorts bent u per e-mail van 29 december 2021, 2 februari 2022, 23
februari 2022, 19 april 2022 en 12 mei 2022 geïnformeerd over de voortgang van
de afhandeling van uw verzoek. Per 1 mei 2022 is de Wet open overheid (hierna:
Woo) in werking getreden. De Woo is de opvolger van de Wob. Bij de overgang van
de Wob naar de Woo is er niet voorzien in overgangsrecht. Gezien dit besluit na 1
mei 2022 is genomen is op uw verzoek de Wet open overheid van toepassing.
Wettelijke kader
Ik behandel uw verzoek als een verzoek op grond van de Wet open overheid
(Woo). De relevante artikelen uit de Woo kunt u vinden in bijlage 1 bij deze brief.
Inventarisatie documenten
Op basis van uw verzoek zijn in totaal 41 documenten aangetroffen. Deze
documenten zijn opgenomen in een inventarislijst, die als bijlage 2 bij dit besluit is
gevoegd. In dit besluit wordt verwezen naar de corresponderende nummers uit de
inventarislijst, zodat per document duidelijk is wat is besloten
De Woo is niet van toepassing op documenten die al openbaar zijn. Eén van de
geïnventariseerde documenten is reeds openbaar en staat op de inventarislijst als
P agina 1 van 9zodanig aangemerkt. Op de inventarislijst staat ook aangegeven waar u dit Directie Wetgeving en
document kunt vinden. Juridische Zaken
Sector Juridsiche Zaken en
Wetgevingsbeled
U heeft in uw verzoek aangegeven over welke aangelegenheid u informatie wilt
ontvangen. Een aantal documenten gaat gedeeltelijk of in het geheel niet over de Datum
door u aangegeven aangelegenheid. Deze informatie valt daarom buiten de 1 juni 2022
reikwijdte van uw verzoek en heb ik daarom uit de documenten verwijderd. Ons kenmerk
Zienswijze
In de mail van 23 februari 2022 heb ik u laten weten dat belanghebbenden zijn
gevraagd een mening te geven over de voorgenomen openbaarmaking van de door
u gevraagde informatie.
De meningen van betrokken belanghebbenden heb ik in mijn belangenafweging
meegenomen.
Besluit
Ik besluit een deel van de door u gevraagde informatie niet openbaar te maken.
Per document is op de inventarislijst aangegeven welke uitzonderingsgronden zijn
toegepast. De inventarislijst maakt integraal onderdeel uit van het besluit. Voor de
motivering van dit besluit verwijs ik naar het onderdeel “Overwegingen” van deze
brief.
Ik maak de documenten met nummers 20, 30 en 42 openbaar. De documenten
met nummers 1 t/m 12, 14 t/m 19, 21 t/m 29, 31, 32, 34 en 36 t/m 41 maak ik
gedeeltelijk openbaar. Het document met nummer 35 is reeds openbaar. Het
document met nummer 13 valt buiten de reikwijdte van uw verzoek.
In het document met het nummer 33 resteert er, na weglating van de informatie
die ik niet openbaar maak, geen informatie over de aangelegenheid waarover u
informatie verzocht. Ik heb daarom besloten dit document in het geheel niet
openbaar te maken.
Overwegingen
Als eerste wil ik u wijzen op het volgende.
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in het eerste artikel 1.1. van de
Woo. Dit is een belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. De Woo is
niet van toepassing op informatie die al openbaar is.
De toetsing aan de uitzonderingsgronden verloopt als volgt. Eerst kijk ik of een van
de uitzonderingsgronden speelt. Dat doe ik meestal per alinea, soms per zin.
Vervolgens kijk ik wat voor soort uitzonderingsgrond het is. Als het een absolute
uitzonderingsgrond is, mag ik de informatie niet verstrekken. Als het een relatieve
uitzonderingsgrond is, moet ik een afweging maken tussen het algemene belang
van openbaarheid en het specifieke belang dat de uitzonderingsgrond beschermt.
Daarbij weegt het belang van openbaarheid zwaar. Als ik informatie weiger, moet
Pagina 2 van 9ik goed motiveren waarom ik dat doe. Dat geldt nog sterker als de informatie Directie Wetgeving en
ouder dan vijf jaar is. Juridische Zaken
Sector Juridsiche Zaken en
Wetgevingsbeled
Wanneer het gaat om informatie waar belangen van anderen bij betrokken zijn,
moet ik hen de mogelijkheid geven om een zienswijze in te dienen. Dit betekent Datum
dat zij hun mening kunnen geven over of de informatie wel of niet openbaar 1 juni 2022
gemaakt moet worden. Het is uiteindelijk aan mij om te beslissen of ik de Ons kenmerk
informatie openbaar maak.
De eerbiediging van de persoonlijke levenssfeer
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. Het gaat om
persoonsgegevens die (indirect) te herleiden zijn tot een persoon zoals
bijvoorbeeld namen, e-mailadressen, telefoonnummers en functienamen. Met
uitzondering van de documenten met de nummers 20 en 30 staan in alle
geïnventariseerde documenten die ik met dit besluit openbaar maak
persoonsgegevens, zoals namen, initialen, handtekeningen en directe
contactgegevens van ambtenaren en journalisten. Ik ben ten aanzien van een deel
van een deel van deze persoonsgegevens het belangrijk dat de identiteit van
betrokkene niet bekend wordt omdat dit zijn of haar privacy kan schenden. Dat
vind ik niet wenselijk. Daarom maak ik deze persoonsgegevens niet openbaar.
In diverse documenten staan (ook) persoonsgegevens van ambtenaren. Het gaat
om gegevens die herleidbaar zijn tot een persoon, zoals onder meer namen, e-
mailadressen, functienamen en telefoonnummers. In het kader van goed
werkgeverschap vind ik dat het belang van privacy zwaarder moet wegen dan het
belang van openbaarheid. Dit ter bescherming van de privacy van de betrokken
ambtenaren. Daarbij weegt mee dat het hier niet gaat om het opgeven van een
naam aan een individuele burger die met een ambtenaar in contact treedt, maar
om, openbaarmaking op grond van de Woo.
Ook staan in de documenten directe contactgegevens, zoals directe mobiele
telefoonnummers en e-mailadressen, van ambtenaren. Die contactgegevens maak
ik niet openbaar, omdat het algemene belang van openbaarheid m.i. in voldoende
mate wordt gediend met de algemene openbare contactgegevens waarlangs de
ministeries bereikbaar zijn.
Voor een gegrond beroep op artikel 5.1, tweede lid, onder e, van de Woo is het
niet noodzakelijk dat de informatie bestaat uit persoonsgegevens in de zin van de
Algemene Verordening Gegevensbescherming. Waar het om gaat is of bij
openbaarmaking van de gevraagde informatie het belang van de bescherming van
de persoonlijke levenssfeer aan de orde is. Ik verwijs in dit verband ook naar de
uitspraken van de Afdeling Bestuursrechtspraak van de Raad van State van 23
februari 2011, ECLI:NL:RVS:2011:BP5456 en 5 juni 2013,
ECLI:NL:RVS:2013:CA2101.
In de documenten met nummers 6 en 7 staat informatie die raakt aan de
persoonlijke levenssfeer. In deze documenten staan standpunten en overwegingen
die zien op het persoonlijk functioneren van de voorzitter met betrekking tot zijn
functie. Gezien de aard van deze informatie zou openbaarmaking van deze
onderdelen een inbreuk op de persoonlijke levenssfeer van de voorzitter maken. Ik
ben van oordeel dat het belang dat de persoonlijke levenssfeer wordt geëerbiedigd,
Pagina 3 van 9hier zwaarder weegt dan het belang van openbaarheid. Daarbij weeg ik mee dat Directie Wetgeving en
het belang van de persoonlijke levenssfeer in dit geval niet kan worden beschermd Juridische Zaken
Sector Juridsiche Zaken en
door het document te anonimiseren. Wetgevingsbeled
Het goed functioneren van de Staat, andere publiekrechtelijke lichamen of Datum
bestuursorganen 1 juni 2022
Op grond van artikel 5.1, tweede lid, aanhef en onder i, van de Woo kan ik geen Ons kenmerk
informatie openbaar maken wanneer dit het goed functioneren van de Staat of
andere overheden schaadt en dit belang zwaarder weegt dan het belang van
openbaarheid. In (bepaalde passages uit) bepaalde documenten staat informatie
die het functioneren van de Staat of andere overheden in gevaar zou kunnen
brengen. Ik vind dat dit belang zwaarder moet wegen dan het belang van
openbaarheid. Ik maak deze informatie daarom niet openbaar. Ik licht dat
hieronder toe.
In de documenten met nummers 6, 18, 25, 28, 36 en 41 staan e-mailadressen
en telefoonnummers van dienstonderdelen van mijn ministerie en andere
ministeries die bedoeld zijn voor intern gebruik. Openbaarmaking hiervan zou naar
mijn oordeel kunnen leiden tot het verminderd functioneren van mijn ministerie.
De werkprocessen zullen worden belemmerd als derden gebruik kunnen gaan
maken van e-mailadressen en telefoonnummers die niet voor hen bestemd zijn. Ik
weiger deze gegevens daarom. Ik weeg daarbij ook mee dat de algemene
contactgegevens waarlangs de ministeries bereikbaar zijn, reeds openbaar zijn. Ik
verwijs in dit verband ook naar de uitspraak van de rechtbank Gelderland van 26
maart 2018, ECLI:NL:RBGEL:2018:3272.
Openbaarmaking van bepaalde passages uit de documenten met nummers 2, 5, 6,
7, 22, 24, 26, 27, 28, 32, 33 en 37 weegt naar mijn oordeel niet op tegen het
belang van het goed functioneren van de betrokken organisaties. Bij
openbaarmaking van deze informatie bestaat het risico op het verminderd kunnen
functioneren van de betrokken organisaties en de bij deze organisaties werkzame
personen. Daarnaast kan openbaarmaking leiden tot een verstoorde relatie tussen
deze organisatie en mijn ministerie. Ik ben van oordeel dat deze belangen
zwaarder moeten wegen dan het belang van openbaarheid.
Voor een ordentelijk verloop van het besluitvormingsproces is het belangrijk dat dit
gebeurt op basis van voldragen documenten. Wanneer communicatie over
conceptteksten of de conceptteksten zelf openbaar worden gemaakt is dit
schadelijk voor het goed functioneren van de Staat nu er een publiek debat kan
ontstaan over documenten die nog niet rijp zijn voor besluitvorming. Daar is ook
hier sprake van. Voor zover het in de documenten met nummers 5, 7, 26, 27, 28,
32 en 37 gaat om standpunten en overwegingen ten aanzien van een
conceptdocument maak ik deze niet openbaar met een beroep op het belang van
het goed functioneren van de Staat. Op dezelfde informatie is ook het bepaalde in
artikel 5.2, eerste lid, van de Woo van toepassing. Zie daartoe hieronder in het
besluit.
Als het besluit eenmaal is gevallen dan staat deze uitzonderingsgrond niet in de
weg aan openbaarmaking van het definitieve document. Dan is het goed om te
kunnen reconstrueren op grond van welke adviezen, welke informatie en welke
beleidsalternatieven een besluit is genomen. Het definitieve document en
eventuele overwegingen die daarbij ter besluitvorming zijn voorgelegd, maak ik
daarom wel (gedeeltelijk) openbaar.
Pagina 4 van 9Directie Wetgeving en
Persoonlijke beleidsopvattingen in een stuk voor intern beraad Juridische Zaken
Sector Juridsiche Zaken en
Uitgangspunt van de Woo is dat overheidsinformatie openbaar is. Dit geldt in Wetgevingsbeled
principe ook voor documenten opgesteld voor intern beraad. Intern beraad is het
overleg tussen ambtenaren binnen een bestuursorgaan, of binnen een kring van Datum
bestuursorganen die gezamenlijk verantwoordelijk zijn voor een bestuurlijke 1 juni 2022
aangelegenheid. Documenten die bestemd zijn voor intern beraad kunnen Ons kenmerk
persoonlijke beleidsopvattingen bevatten. Dat is hier ook het geval. Ten aanzien
van de openbaarmaking van deze persoonlijke beleidsopvattingen geldt het
volgende. Op grond van artikel 5.2, eerste lid, van de Woo worden persoonlijke
beleidsopvattingen in documenten die bestemd zijn voor intern beraad niet
openbaar gemaakt. Persoonlijke beleidsopvattingen zijn ambtelijke adviezen,
meningen, visies, standpunten en overwegingen ten behoeve van intern beraad.
Persoonlijke beleidsopvattingen zijn niet: feiten, prognoses, beleidsalternatieven,
de gevolgen van een bepaald beleidsalternatief of andere onderdelen met een
overwegend objectief karakter.
Op grond van artikel 5.2, tweede lid, van de Woo kan ik besluiten informatie te
geven over persoonlijke beleidsopvattingen als ik dat in het belang acht van een
goede en democratische bestuursvoering. Deze informatie wordt dan gegeven in
geanonimiseerde vorm, tenzij degenen die deze opvattingen hebben geuit of
hiermee hebben ingestemd vinden dat de informatie wel herleidbaar is tot hen.
Meerdere documenten die met dit besluit openbaar worden gemaakt, zijn
opgesteld ten behoeve van intern beraad en bevatten persoonlijke
beleidsopvattingen. Voor een zo goed mogelijk begrip van de informatie en inzicht
in de democratische bestuursvoering openbaar ik een deel van deze informatie op
grond van artikel 5.2, tweede lid van de Woo.
De documenten met nummers 2, 5, 6, 7, 22, 24, 26, 27, 28, 32 en 37 zijn
opgesteld ten behoeve van intern beraad en bevatten persoonlijke
beleidsopvattingen. Het betreft hier standpunten en overwegingen van individuele
ambtenaren over (het proces tot) herbenoeming van de voorzitter van de Autoriteit
persoonsgegevens. In de documenten 5, 7, 26, 27, 28, 32 en 37 gaat het
daarnaast specifiek om standpunten en overwegingen ten aanzien van een
conceptdocument. Het is van belang dat ambtenaren intern vrij met elkaar van
gedachten moeten kunnen wisselen over beleidskeuzes. Een zekere mate van
veiligheid is nodig om te kunnen komen tot een effectieve besluitvorming. Ik acht
het in dit geval ten aanzien van deze documenten dan ook niet in het belang van
een goede en democratische bestuursvoering om met toepassing van artikel 5.2,
tweede lid, de persoonlijke beleidsopvattingen toch openbaar te maken. Gelet
hierop maak ik in dit dossier de persoonlijke beleidsopvattingen bestemd voor
intern beraad niet openbaar.
De documenten met nummers 6, 22 en 24 zijn opgesteld voor formele
besluitvorming. Openbaarmaking van de persoonlijke beleidsopvattingen kan in het
uitzonderlijke geval alleen dan nog achterwege blijven indien dit het interne beraad
onevenredig zou schaden. In die uitzonderlijke situaties worden de persoonlijke
beleidsopvattingen niet openbaar gemaakt hoewel het een document betreft
opgesteld voor formele bestuurlijke besluitvorming door een bewindspersoon. In
dit geval gaat het om de (her)benoeming van een persoon, dit is een uitzonderlijke
vorm van besluitvorming. Bij een dergelijke heroverweging moet in alle vrijheid
kunnen worden gesproken over verschillende afwegingen die gemaakt worden.
Gelet hierop maak ik de persoonlijke beleidsopvattingen in dit document dat is
Pagina 5 van 9opgesteld voor formele bestuurlijke besluitvorming in deze uitzonderlijke situatie Directie Wetgeving en
niet openbaar. Juridische Zaken
Sector Juridsiche Zaken en
Wetgevingsbeled
Wijze van openbaarmaking
De documenten die in dit besluit (gedeeltelijk) openbaar worden gemaakt, treft u Datum
aan in bijlage 3. Een geanonimiseerde versie van dit besluit met de daarbij 1 juni 2022
(gedeeltelijk) openbaar gemaakte documenten zal op www.rijksoverheid.nl worden Ons kenmerk
geplaatst.
Hoogachtend,
Overeenkomstig het door de Minister van voor Rechtsbescherming genomen
besluit,
namens deze,
Strategisch raadadviseur/Coördinator
juridische procedures
Sector Juridische Zaken en Wetgevingsbeleid
BEZWAARCLAUSULE
Tegen dit besluit kunt u binnen zes weken na de dag waarop dit is bekend
gemaakt een bezwaarschrift indienen. Het bezwaarschrift moet door de indiener
zijn ondertekend en bevat ten minste zijn naam en adres, de dagtekening, een
omschrijving van het besluit waartegen het bezwaar is gericht en de gronden
waarop het bezwaar rust. Dit bezwaarschrift moet worden gericht aan: de Minister
voor Rechtsbescherming, t.a.v. Directie Wetgeving en Juridische Zaken, Sector
Juridische Zaken en Wetgevingsbeleid, Postbus 20301, 2500 EH Den Haag.
Pagina 6 van 9Bijlage 1 – Relevante artikelen uit de Woo Directie Wetgeving en
Juridische Zaken
Sector Juridsiche Zaken en
Artikel 4.1 Wetgevingsbeled
1. Eenieder kan een verzoek om publieke informatie richten tot een
bestuursorgaan of een onder verantwoordelijkheid van een Datum
bestuursorgaan werkzame instelling, dienst of bedrijf. In het laatste geval 1 juni 2022
beslist het verantwoordelijke bestuursorgaan op het verzoek. Ons kenmerk
2. Een verzoek kan mondeling of schriftelijk worden ingediend en kan
elektronisch worden verzonden op de door het bestuursorgaan
aangegeven wijze.
3. De verzoeker behoeft bij zijn verzoek geen belang te stellen.
4. De verzoeker vermeldt bij zijn verzoek de aangelegenheid of het daarop
betrekking hebbende document, waarover hij informatie wenst te
ontvangen.
5. Indien een verzoek te algemeen geformuleerd is, verzoekt het
bestuursorgaan binnen twee weken na ontvangst van het verzoek de
verzoeker om het verzoek te preciseren en is het de verzoeker daarbij
behulpzaam.
6. Het bestuursorgaan kan besluiten een verzoek niet te behandelen, indien
de verzoeker niet meewerkt aan een verzoek tot precisering als bedoeld
het vijfde lid. In afwijking van artikel 4:5, vierde lid, van de Algemene wet
bestuursrecht wordt het besluit om het verzoek niet te behandelen aan de
verzoeker bekendgemaakt binnen twee weken nadat het verzoek is
gepreciseerd of nadat de daarvoor gestelde termijn ongebruikt is
verstreken.
7. Een verzoek om informatie wordt ingewilligd met inachtneming van het
bepaalde in hoofdstuk 5.
Artikel 4.4
1. Het bestuursorgaan beslist op het verzoek om informatie zo spoedig
mogelijk, doch uiterlijk binnen vier weken gerekend vanaf de dag na die
waarop het verzoek is ontvangen.
2. Het bestuursorgaan kan de beslissing voor ten hoogste twee weken
verdagen, indien de omvang of de gecompliceerdheid van de informatie
een verlenging rechtvaardigt. Van de verdaging wordt voor de afloop van
de eerste termijn schriftelijk gemotiveerd mededeling gedaan aan de
verzoeker.
3. Onverminderd artikel 4:15 van de Algemene wet bestuursrecht wordt de
termijn voor het geven van een beschikking opgeschort gerekend vanaf
de dag na die waarop het bestuursorgaan de verzoeker meedeelt dat
toepassing is gegeven aan artikel 4:8 van de Algemene wet
bestuursrecht, tot en met de dag waarop door de belanghebbende of
belanghebbenden een zienswijze naar voren is gebracht of de daarvoor
gestelde termijn ongebruikt is verstreken.
4. Indien de opschorting, bedoeld in het derde lid, eindigt, doet het
bestuursorgaan daarvan zo spoedig mogelijk mededeling aan de
verzoeker, onder vermelding van de termijn binnen welke de beschikking
alsnog moet worden gegeven.
5. Indien het bestuursorgaan heeft besloten informatie te verstrekken, wordt
de informatie verstrekt tegelijk met de bekendmaking van het besluit,
tenzij naar verwachting een belanghebbende bezwaar daartegen heeft, in
welk geval de informatie wordt verstrekt twee weken nadat de beslissing
is bekendgemaakt. Indien wordt verzocht om een voorlopige voorziening
Pagina 7 van 9als bedoeld in artikel 8:81 van de Algemene wet bestuursrecht, wordt de Directie Wetgeving en
openbaarmaking opgeschort totdat de voorzieningenrechter uitspraak Juridische Zaken
Sector Juridsiche Zaken en
heeft gedaan of het verzoek is ingetrokken. Wetgevingsbeled
6. Indien het bestuursorgaan heeft besloten informatie te verstrekken die
rechtstreeks betrekking heeft op een derde of die van een derde Datum
afkomstig is, deelt het bestuursorgaan dit besluit gelijktijdig mede aan 1 juni 2022
deze derde. Ons kenmerk
Artikel 4.5
1 Het bestuursorgaan verstrekt de informatie in de door verzoeker
verzochte vorm of, indien dit redelijkerwijs niet gevergd kan worden, met
inachtneming van het bepaalde in artikel 2.4, derde lid.
2 Indien de informatie reeds in een voor de verzoeker gemakkelijk
toegankelijke vorm voor het publiek beschikbaar is, wijst het
bestuursorgaan de verzoeker daarop.
Artikel 5.1
1. Het openbaar maken van informatie ingevolge deze wet blijft achterwege
voor zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft die door natuurlijke
personen of rechtspersonen vertrouwelijk aan de overheid zijn
meegedeeld;
d. persoonsgegevens betreft als bedoeld in paragraaf 3.1
onderscheidenlijk paragraaf 3.2 van de Uitvoeringswet Algemene
verordening gegevensbescherming, tenzij de betrokkene
uitdrukkelijk toestemming heeft gegeven voor de openbaarmaking
van deze persoonsgegevens of deze persoonsgegevens kennelijk
door de betrokkene openbaar zijn gemaakt;
e. nummers betreft die dienen ter identificatie van personen die bij
wet of algemene maatregel van bestuur zijn voorgeschreven als
bedoeld in artikel 46 van de Uitvoeringswet Algemene verordening
gegevensbescherming, tenzij de verstrekking kennelijk geen
inbreuk op de levenssfeer maakt.
2 Het openbaar maken van informatie blijft eveneens achterwege voor
zover het belang daarvan niet opweegt tegen de volgende belangen:
a. de betrekkingen van Nederland met andere landen en staten en
met internationale organisaties;
b. de economische of financiële belangen van de Staat, andere
publiekrechtelijke lichamen of bestuursorganen, in geval van
milieu-informatie slechts voor zover de informatie betrekking
heeft op handelingen met een vertrouwelijk karakter;
c. de opsporing en vervolging van strafbare feiten;
d. de inspectie, controle en toezicht door bestuursorganen;
e. de eerbiediging van de persoonlijke levenssfeer;
f. de bescherming van andere dan in het eerste lid, onderdeel c,
genoemde concurrentiegevoelige bedrijfs- en
fabricagegegevensgegevens;
g. de bescherming van het milieu waarop deze informatie betrekking
heeft;
h. de beveiliging van personen en bedrijven en het voorkomen van
sabotage;
Pagina 8 van 9i. het goed functioneren van de Staat, andere publiekrechtelijke Directie Wetgeving en
lichamen of bestuursorganen. Juridische Zaken
Sector Juridsiche Zaken en
3. Indien een verzoek tot openbaarmaking op een van de in het tweede lid Wetgevingsbeled
genoemde gronden wordt afgewezen, bevat het besluit hiervoor een
uitdrukkelijke motivering. Datum
4. Openbaarmaking kan tijdelijk achterwege blijven, indien het belang van 1 juni 2022
de geadresseerde van de informatie om als eerste kennis te nemen van Ons kenmerk
de informatie dit kennelijk vereist. Het bestuursorgaan doet mededeling
aan de verzoeker van de termijn waarbinnen de openbaarmaking alsnog
zal geschieden.
5. In uitzonderlijke gevallen kan openbaarmaking van andere informatie dan
milieu-informatie voorts achterwege blijven indien openbaarmaking
onevenredige benadeling toebrengt aan een ander belang dan genoemd in
het eerste of tweede lid en het algemeen belang van openbaarheid niet
tegen deze benadeling opweegt. Het bestuursorgaan baseert een
beslissing tot achterwege laten van de openbaarmaking van enige
informatie op deze grond ten aanzien van dezelfde informatie niet tevens
op een van de in het eerste of tweede lid genoemde gronden.
6. Het openbaar maken van informatie blijft in afwijking van het eerste lid,
onderdeel c, in geval van milieu-informatie eveneens achterwege voor
zover daardoor het in het eerste lid, onderdeel c, genoemde belang
ernstig geschaad wordt en het algemeen belang van openbaarheid van
informatie niet opweegt tegen deze schade.
7. Het eerste en tweede lid zijn niet van toepassing op milieu-informatie die
betrekking heeft op emissies in het milieu.
Artikel 5.2
1.In geval van een verzoek om informatie uit documenten, opgesteld ten behoeve
van intern beraad, wordt geen informatie verstrekt over daarin opgenomen
persoonlijke beleidsopvattingen. Onder persoonlijke beleidsopvattingen worden
verstaan ambtelijke adviezen, visies, standpunten en overwegingen ten behoeve
van intern beraad, niet zijnde feiten, prognoses, beleidsalternatieven, de gevolgen
van een bepaald beleidsalternatief of andere onderdelen met een overwegend
objectief karakter.
2.Het bestuursorgaan kan over persoonlijke beleidsopvattingen met het oog op
een goede en democratische bestuursvoering informatie verstrekken in niet tot
personen herleidbare vorm. Indien degene die deze opvattingen heeft geuit of
zich erachter heeft gesteld, daarmee heeft ingestemd, kan de informatie in tot
personen herleidbare vorm worden verstrekt.
3.Onverminderd het eerste en tweede lid wordt uit documenten opgesteld ten
behoeve van formele bestuurlijke besluitvorming door een minister, een
commissaris van de Koning, Gedeputeerde Staten, een gedeputeerde, het college
van burgemeester en wethouders, een burgemeester en een wethouder,
informatie verstrekt over persoonlijke beleidsopvattingen in niet tot personen
herleidbare vorm, tenzij het kunnen voeren van intern beraad onevenredig wordt
geschaad.
4.In afwijking van het eerste lid wordt bij milieu-informatie het belang van de
bescherming van de persoonlijke beleidsopvattingen afgewogen tegen het belang
van openbaarmaking. Informatie over persoonlijke beleidsopvattingen kan worden
verstrekt in niet tot personen herleidbare vorm. Indien degene die deze
opvattingen heeft geuit of zich erachter heeft gesteld, daarmee heeft ingestemd,
kan de informatie in tot personen herleidbare vorm worden verstrekt.
Pagina 9 van 9