File id: 478 File title: woo-concessies-bonaire-besluit.pdf.
> Retouradres Postbus 450 9700 AL Groningen
AANTEKENEN (JZ) Emmasingel l
9726 AH Groningen
Postbus 450
9700 AL Groningen
T (050) 587 74 44
F (050) 587 74 00
www.agentschaptelecom.nl
info@aoentschaptelecom.nl
Contactpersoon
mr. W.L. Heida
Tevens per e-mailbericht:
T 050 587 7444
Ons kenmerk
AT·EZK-00127916
VERZONDEN 19 AUG2 022 Bijlagen
Datum - Openbaar te maken
documenten
Betreft Beslissing op uw Woo-verzoek
-Relevante Woo-artikelen
Geachte heer
Op 16 mei 2022 heb ik uw verzoek, zoals bedoeld in artikel 4.1, eerste lid, van de
Wet open overheid (hierna: Woo) ontvangen. In uw e-mailbericht verzoekt u om
de aan Telefonia Bonairiano N.V. (hierna: Telbo) en Flamingo TV Bonaire B.V.
(hierna: Flamingo TV) verleende concessies en alle onderrliggende stukken te
openbaren.
Procesverloop
Op 25 mei 2022 hebben twee van mijn medewerkers telefonisch contact met u
opgenomen om uw verzoek te bespreken en te preciseren. Tijdens dit gesprek is
met u besproken dat uw verzoek zo gepreciseerd is dat uw verzoek alleen ziet op
de verleende concessies en informatie omtrent de verplichtingen aangaande de
Internetaansluitingen van Telbo en Flamingo TV.
De ontvangst van uw verzoek is schriftelijk bevestigd bij brief van 9 juni 2022,
met kenmerk AT-EZK-00109359, waarvan een afschrift per e-mailbericht naar u is
verstuurd. Tevens heb ik u bericht dat de gevraagde stulkken betrekking hebben
op derden. Op grond van artikel 4:8 van de Algemene wet bestuursrecht heb ik
deze derden drie weken in de gelegenheid gesteld om een zienswijze te geven op
de openbaarmaking van deze documenten.
Wettelijk kader
Uw verzoek valt onder de reikwijdte van de Woo. Voor de relevante Woo-artikelen
verwijs ik u naar bijlage 1.
• Inventarisatie documenten
Op basis van uw verzoek zijn drie documenten aangetroffen. Het eerste document
betreft de verleende concessie aan Telbo. Het tweede document betreft de
Pagina 1 van 6verleende concessie aan Flamingo TV. Het derde document betreft de aan Ons kenmerk
AT-EZK-00127916
Flamingo TV verleende machtiging voor het aanleggen, in stand houden en
exploiteren van een draadomroepinrichting voor het verspreiden van
omroepprogramma's, het aanbieden van internetdiensten en het exploiteren van
een alarmeringssysteem op het openbaar lichaam Bonaire.
Zienswijzen
De derde-belanghebbenden zijn bij brief van 9 juni 2022 geïnformeerd over uw
verzoek en in de gelegenheid gesteld een zienswijze te geven. In deze brief heb ik
aangegeven dat naar mijn oordeel tot het openbaren van de gevraagde
documenten moet worden overgegaan. De derde-belanghebbenden hebben allen
aangegeven geen bezwaar te hebben tegen mijn voornemen om de gegevens te
openbaren.
Besluit
Ik heb besloten om de aangetroffen documenten waar uw Woo-verzoek op ziet -
en welke niet reeds openbaar zijn - openbaar te maken met in achtneming van
artikel 5.1, tweede lid, onder e van de Woo. Dit betekent dat de
persoonsgegevens uit de documenten zijn gelakt.
Overwegingen
Als eerste wil ik u wijzen op het volgende.
Iedereen heeft het recht om overheidsinformatie te kunnen op vragen zonder
daarbij een reden te hoeven aangeven. Dit staat in het eerste artikel 1. 1. van de
Woo. Dit is een belangrijk recht van de burger. D,aarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat als
ik informatie aan u verstrek, het openbaar is voor een ieder. De Woo is niet van
toepassing op informatie die al openbaar is.
Persoonsgegevens
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. Het gaat om
persoonsgegevens die (indirect) te herleiden zijn tot een persoon zoals namen, e
mailadressen, telefoonnummers en functienamen. Bij de betrokken documenten is
dit het geval. Ik vind het belangrijk dat de identiteit van betrokkene niet bekend
wordt omdat dit zijn of haar privacy kan schenden. Dat vind ik doorgaans niet
wenselijk.
Dit is alleen anders bij namen van ambtenaren die besluiten in mandaat hebben
ondertekend. In dat geval wordt de naam en functie van de betrokken ambtenaar
wel openbaar gemaakt zodat kan worden gecontroleerd of het besluit door het
bevoegde persoon is ondertekend. De 'natte' handtekening zelf wordt niet
openbaar gemaakt om het risico van identiteitsfraude te verminderen. De 'natte'
handtekeningen in de documenten heb ik dan ook verwijderd.
Pagina 2 van 6Ons kenmerk
Voor het overige is mij niet gebleken dat één van de uitzonderingsgronden van de
Woo van toepassing is.
Wijze van openbaarmaking
Conform artikel 4.5, eerste lid, van de Woo treft u bijgevoegd de afschriften aan
van de door u verzochte documenten.
De documenten die met dit besluit voor een ieder openbaar worden, zullen binnen
vijf werkdagen na dagtekening van deze brief op www.rijksoverheid.nl worden
geplaatst.
Hoogachtend,
De Minister an Economische Zaken en Klimaat,
ordinerend Senior Jurist
Agentschap Telecom
Bezwaar
Als u bezwaren hebt, kunt u binnen zes weken na de verzenddatum van deze
beschikking gemotiveerd een bezwaarschrift indienen bij de Staatssecretaris van
Economische Zaken en Klimaat, ter attentie van de afdeling Juridische Zaken,
Postbus 450, 9700 AL GRONINGEN. Dit bezwaarschrift moet ondertekend zijn en
bevat tenminste:
1. Uw naam en adres;
2. De datum van uw bezwaarschrift;
3. Een omschrijving (of kopie) van het besluit waartegen u bezwaar maakt;
4. De gronden van uw bezwaar;
5. Uw handtekening.
Indien u zich laat vertegenwoordigen door een gemachtigde, wordt van hem/haar
in beginsel een schriftelijke machtiging verlangd.
Pagina 3 van 6Bijlage 1: relevante Woo-artikelen Ons kenmerk
Artikel 1.1
Eenieder heeft recht op toegang tot publieke informatie zonder daartoe een
belang te hoeven stellen, behoudens bij deze wet gestelde beperkingen.
Artikel 2.1
In deze wet en de daarop berustende bepalingen wordt verstaan onder:
document: een door een orgaan, persoon of college als bedoeld in artikel 2.2,
eerste lid, opgemaakt of ontvangen schriftelijk stuk of ander geheel van
vastgelegde gegevens dat naar zijn aard verband houdt met de publieke taak van
dat orgaan, die persoon of dat college;
milieu-informatie: hetgeen daaronder wordt verstaan in artikel 19.la van de Wet
milieubeheer;
Onze Minister: Onze Minister van Binnenlandse Z.aken en Koninkrijksrelaties;
publieke informatie: informatie neergelegd in documenten die berusten bij een
orgaan, persoon of college als bedoeld in artikel 2.2, eerste lid, of informatie die
krachtens artikel 2.3 door een bestuursorgaan kan worden gevorderd.
Artikel 2.5
Bij de toepassing van deze wet wordt uitgegaan van het algemeen belang van
openbaarheid van publieke informatie voor de democratische samenleving.
Artikel 4.1
1. Eenieder kan een verzoek om publieke informatie richten tot een
bestuursorgaan of een onder verantwoordelijkheid van een bestuursorgaan
werkzame instelling, dienst of bedrijf. In het laatste geval beslist het
verantwoordelijke bestuursorgaan op het verzoek.
2. Een verzoek kan mondeling of schriftelijk worden ingediend en kan elektronisch
worden verzonden op de door het bestuursorgaan aangegeven wijze.
3. De verzoeker behoeft bij zijn verzoek geen belang te stellen.
4. De verzoeker vermeldt bij zijn verzoek de aangelegenheid of het daarop
betrekking hebbende document, waarover hij informatie wenst te ontvangen.
5. Indien een verzoek te algemeen geformuleerd is, verzoekt het bestuursorgaan
binnen twee weken na ontvangst van het verzoek de verzoeker om het verzoek te
preciseren en is het de verzoeker daarbij behulpzaam.
6. Het bestuursorgaan kan besluiten een verzoek niet te behandelen, indien de
verzoeker niet meewerkt aan een verzoek tot precisering als bedoeld het vijfde
lid. In afwijking van artikel 4:5, vierde lid, van de Algemene wet bestuursrecht
wordt het besluit om het verzoek niet te behandelen aan de verzoeker
bekendgemaakt binnen twee weken nadat het verzoek is gepreciseerd of nadat de
daarvoor gestelde termijn ongebruikt is verstreken.
7. Een verzoek om informatie wordt ingewilligd met inachtneming van het
bepaalde in hoofdstuk 5.
Artikel 5.1
1. Het openbaar maken van informatie ingevolge deze wet blijft achterwege voor
zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
Pagina 4 van 6c. bedrijfs- en fabricagegegevens betreft die door natuurlijke personen of Ons kenmerk
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in paragiraaf 3.1 onderscheidenlijk
paragraaf 3.2 van de Uitvoeringswet Algemene verordening
gegevensbescherming, tenzij de betrokkene uitdrukkelijk toestemming heeft
gegeven voor de openbaarmaking van deze persoonsgegevens of deze
persoonsgegevens kennelijk door de betrokkene openbaar zijn gemaakt;
e. nummers betreft die dienen ter identificatie van personen die bij wet of
algemene maatregel van bestuur zijn voorgeschreven als bedoeld in artikel 46
van de Uitvoeringswet Algemene verordening gegevensbescherming, tenzij de
verstrekking kennelijk geen inbreuk op de levenssfeer maakt.
2. Het openbaar maken van informatie blijft eveneens achterwege voor zover het
belang daarvan niet opweegt tegen de volgende belangen:
a. de betrekkingen van Nederland met andere landen en staten en met
internationale organisaties;
b. de economische of financiële belangen van de Staat, andere publiekrechtelijke
lichamen of bestuursorganen, in geval van milieu-informatie slechts voor zover de
informatie betrekking heeft op handelingen met een vertrouwelijk karakter;
c. de opsporing en vervolging van strafbare feiten;
d. de inspectie, controle en toezicht door bestuursorganen;
e. de eerbiediging van de persoonlijke levenssfeer;
f. de bescherming van andere dan in het eerste lid, onderdeel c, genoemde
concurrentiegevoelige bedrijfs- en fabricagegegevens;
g. de bescherming van het milieu waarop deze informatie betrekking heeft;
h. de beveiliging van personen en bedrijven en het voorkomen van sabotage;
i. het goed functioneren van de Staat, andere publiekrechtelijke lichamen of
bestuursorganen.
3. Indien een verzoek tot openbaarmaking op een van de in het tweede lid
genoemde gronden wordt afgewezen, bevat het besluit hiervoor een
uitdrukkelijke motivering.
4. Openbaarmaking kan tijdelijk achterwege blijven, indien het belang van de
geadresseerde van de informatie om als eerste kennis te nemen van de
informatie dit kennelijk vereist. Het bestuursorgaan doet mededeling aan de
verzoeker van de termijn waarbinnen de openbaarmaking alsnog zal geschieden.
5. In uitzonderlijke gevallen kan openbaarmaking van andere informatie dan
milieuinformatie voorts achterwege blijven indien openbaarmaking onevenredige
benadeling toebrengt aan een ander belang dan genoemd in het eerste of tweede
lid en het algemeen belang van openbaarheid niet tegen deze benadeling
opweegt. Het bestuursorgaan baseert een beslissing tot achterwege laten van de
openbaarmaking van enige informatie op deze grond ten aanzien van dezelfde
informatie niet tevens op een van de in het eerste of tweede lid genoemde
gronden.
6. Het openbaar maken van informatie blijft in afwijking van het eerste lid,
onderdeel c, in geval van milieu-informatie eveneens achterwege voor zover
daardoor het in het eerste lid, onderdeel c, genoemde belang ernstig geschaad
wordt en het algemeen belang van openbaarheid van informatie niet opweegt
tegen deze schade.
7. Het eerste en tweede lid zijn niet van toepassing op milieu-informatie die
betrekking heeft op emissies in het milieu.
Pagina 5 van 6Artikel 5.2 Ons kenmerk
1. In geval van een verzoek om informatie uit documenten, opgesteld ten
behoeve van intern beraad, wordt geen informatie verstrekt over daarin
opgenomen persoonlijke beleidsopvattingen. Onder persoonlijke
beleidsopvattingen worden verstaan ambtelijke adviezen, visies, standpunten en
overwegingen ten behoeve van intern beraad, niet zijnde feiten, prognoses,
beleidsalternatieven, de gevolgen van een bepaald beleidsalternatief of andere
onderdelen met een overwegend objectief karakter.
2. Het bestuursorgaan kan over persoonlijke beleidsopvattingen met het oog op
een goede en democratische bestuursvoering informatie verstrekken in niet tot
personen herleidbare vorm. Indien degene die deze opvattingen heeft geuit of
zich erachter heeft gesteld, daarmee heeft ingestemd, kan de informatie in tot
personen herleidbare vorm worden verstrekt.
3. Onverminderd het eerste en tweede lid wordt uit documenten opgesteld ten
behoeve van formele bestuurlijke besluitvorming door een minister, een
commissaris van de Koning, Gedeputeerde Staten, een gedeputeerde, het college
van burgemeester en wethouders, een burgemeester en een wethouder,
informatie verstrekt over persoonlijke beleidsopvattingen in niet tot personen
herleidbare vorm, tenzij het kunnen voeren van intern beraad onevenredig wordt
geschaad.
4. In afwijking van het eerste lid wordt bij milieu-informatie het belang van de
bescherming van de persoonlijke beleidsopvattingen afgewogen tegen het belang
van openbaarmaking. Informatie over persoonlijke beleidsopvattingen kan worden
verstrekt in niet tot personen herleidbare vorm. Indien degene die deze
opvattingen heeft geuit of zich erachter heeft gesteld, daarmee heeft ingestemd,
kan de informatie in tot personen herleidbare vorm worden verstrekt
Pagina 6 van 6