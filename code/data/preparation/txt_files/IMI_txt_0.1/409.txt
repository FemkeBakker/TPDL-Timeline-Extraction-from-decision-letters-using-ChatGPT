File id: 409 File title: wobbesluit-criteria-legalisatie-pas-melders.pdf.
> Retouradres Postbus 20401 2500 EC Den Haag
Programma DG Stikstof
10.2.e
Bezoekadres
Bezuidenhoutseweg 73
2594 AC Den Haag
Postadres
Postbus 20401
2500 EK Den Haag
E-mail: 10.2.e
Overheidsidentificatienr
00000001858272854000
T 070 379 8911 (algemeen)
F 070 378 6100 (algemeen)
Behandeld door
10.2.e
@minlnv.nl
Datum 18 maart 2022
Betreft Besluit Wob-verzoek d.d. 20 september 2021 inzake de criteria voor
Ons kenmerk
legalisatie van PAS-melders
DGS / 22013752
Bijlage(n)
Geachte 10.2.e ,
3
In uw e-mail van 20 september 2021, ontvangen op 20 september 2021, heeft u
met een beroep op de Wet openbaarheid van bestuur (hierna: Wob) informatie
verzocht over de criteria voor legalisatie van PAS-melders.
U vraagt om de volgende documenten:
 Alle intern binnen het ministerie van LNV gewisselde documenten over de
verificatie van PAS-melders, het verificatieproces en de criteria waaraan deze
meldingen moeten voldoen om voor legalisatie in aanmerking te komen;
 Alle met het ministerie van I&W en landbouworganisaties gewisselde
documenten over de verificatie van PAS-melders, het verificatieproces en de
criteria waaraan deze meldingen moeten voldoen om voor legalisatie in
aanmerking te komen.
Deze documenten kunnen betrekking hebben op de volgende bestuurlijke
aangelegenheden: vergunningverlening, natuurbescherming, integriteit, kwaliteit
van bestuur en het doelmatig besteden van belastinggeld.
Procesverloop
Over dit verzoek heeft u in de periode oktober-december een aantal keren
(telefonisch) contact gehad met 10.2.e over de voortgang van
het verzoek. In deze contacten bent u op de hoogte gehouden van het verloop
van het proces en is, voor de Kerst, aangegeven dat de gevraagde documenten
begin 2022 worden vrijgegeven.
Wettelijk kader
Uw verzoek valt onder de reikwijdte van de Wob. Voor de relevante Wob-artikelen
verwijs ik u naar de bijlage 1.
Inventarisatie documenten
Op basis van uw verzoek zijn in totaal 364 documenten aangetroffen. Deze
documenten zijn opgenomen in een inventarislijst, die als bijlage 2 bij dit besluit is
gevoegd. In dit besluit wordt verwezen naar de corresponderende nummers uit de
inventarislijst, zodat per document duidelijk is wat is besloten.
Pagina 1 van 10Programma DG Stikstof
116 documenten zijn reeds openbaar en staan op de inventarislijst als zodanig Ons kenmerk
DGS / 22013752
aangemerkt. De Wob is niet van toepassing op reeds openbare documenten. De
vindplaats van deze documenten staat aangegeven op de inventarislijst.
Zienswijzen
Bij de openbaarmaking van verschillende documenten waren derde
belanghebbenden. Deze zijn in de gelegenheid gesteld hun zienswijze te geven.
De zienswijzen van de derde belanghebbenden heb ik in mijn belangenafweging
meegenomen.
Besluit
Ik heb besloten een deel van de door u gevraagde informatie niet openbaar te
maken. Per document is op de inventarislijst aangegeven welke
uitzonderingsgronden zijn toegepast. Voor de motivering verwijs ik naar onderdeel
‘Overwegingen’ van dit besluit.
Overwegingen
Openbaarheid t.a.v. een ieder
Allereerst wil ik u wijzen op het volgende. Ingevolge artikel 3, vijfde lid, van de
Wob, wordt een verzoek om informatie ingewilligd met inachtneming van het
bepaalde in de artikelen 10 en 11.
Het recht op openbaarmaking op grond van de Wob dient uitsluitend het publieke
belang van een goede en democratische bestuursvoering. Het komt iedere burger
in gelijke mate toe. Daarom kan ten aanzien van de openbaarheid geen
onderscheid worden gemaakt naar gelang de persoon of de bedoeling of belangen
van de verzoeker. Bij de te verrichten belangenafweging worden dan ook
betrokken het algemene belang bij openbaarmaking van de gevraagde informatie
en de door de weigeringsgronden te beschermen belangen, maar niet het
specifieke belang van de verzoeker.
Evenmin kent de Wob een beperkte vorm van openbaarmaking. Dit betekent dat
openbaarmaking van de gevraagde documenten uitsluitend aan u op grond van de
Wob niet mogelijk is. Indien ik aan u de betreffende documenten verstrek, moet ik
deze ook aan anderen geven indien zij daarom verzoeken. In dat licht vindt de
onderstaande belangenafweging/vinden de onderstaande belangenafwegingen dan
ook plaats.
De eerbiediging van de persoonlijke levenssfeer
Op grond van artikel 10, tweede lid, aanhef en onder e, van de Wob blijft
verstrekking van informatie achterwege voor zover het belang daarvan niet
opweegt tegen het belang dat de persoonlijke levenssfeer wordt geëerbiedigd.
In de documenten, waarbij in de inventarislijst, in de kolom “Wob”, 10.2.e staat
vermeld, staan persoonsgegevens, zoals onder meer namen, e-mailadressen,
functienamen en telefoonnummers. Ik ben van oordeel dat t.a.v. deze gegevens
het belang dat de persoonlijke levenssfeer wordt geëerbiedigd, zwaarder moet
wegen dan het belang van openbaarheid. Daarom heb ik de persoonsgegevens
verwijderd uit deze documenten.
Voor zover het de namen, e-mailadressen, functienamen en telefoonnummers van
ambtenaren betreft is hierbij het volgende van belang. In het kader van goed
werkgeverschap ben ik van oordeel dat ten aanzien van deze gegevens het belang
Pagina 2 van 10Programma DG Stikstof
dat de persoonlijke levenssfeer wordt geëerbiedigd, zwaarder moet wegen dan Ons kenmerk
het belang van openbaarheid. Dit ter bescherming van de persoonlijke DGS / 22013752
levenssfeer van de betrokken ambtenaar. Daarbij is van belang dat het hier niet
gaat om het opgeven van een naam aan een individuele burger die met een
ambtenaar in contact treedt, maar om openbaarmaking van de naam in de zin van
de Wob.
Het voorkomen van onevenredige bevoordeling of benadeling
Op grond van artikel 10, tweede lid, aanhef en onder g, van de Wob blijft
verstrekking van informatie achterwege voor zover het belang daarvan niet
opweegt tegen het belang van het voorkomen van onevenredige bevoordeling of
benadeling van bij de aangelegenheid betrokken natuurlijke personen of
rechtspersonen dan wel van derden.
Openbaarmaking van (bepaalde passages uit) de documenten, waarbij in de
inventarislijst, in de kolom “Wob”, 10.2.g staat vermeld, zou naar mijn oordeel
leiden tot onevenredige benadeling/bevoordeling van de organisaties waar deze
informatie betrekking op heeft. In document 138 vermeld wordt hoeveel uren de
Rijksoverheid spendeert aan verschillende PAS-meldingen, met uurtarief erbij. Ik
ben van oordeel dat dit belang zwaarder moet wegen dan het belang van
openbaarheid aangezien externe partijen een voorsprong bij openbaarmaking van
deze informatie zouden hebben voor het geval er in de toekomst organisaties
ingehuurd worden om te ondersteunen bij het verifiëren van meldingen.
Voorts zijn in de documenten 214 en 217 persoonlijke meningen geuit die, als
deze onderdeel zouden worden van het publieke debat, de procespositie van de
Staat zouden benadelen. Gelet op de aard en de inhoud van de gevraagde
informatie staat artikel 10, tweede lid, aanhef en onder g, van de Wob aan
openbaarmaking in de weg. Openbaarmaking van de gevraagde informatie zou
het publiekrechtelijke lichaam namelijk onevenredig benadelen. Het belang van
het goed functioneren van het publiekrechtelijke lichaam/het voorkomen van
onevenredige benadeling van een bestuursorgaan met het oog op zijn
procespositie weeg ik hier zwaarder dan het algemene belang van
openbaarmaking.
Persoonlijke beleidsopvattingen in een stuk voor intern beraad
Artikel 11, eerste lid, van de Wob bepaalt dat in geval van een verzoek om
informatie uit documenten, opgesteld ten behoeve van intern beraad, geen
informatie wordt verstrekt over daarin opgenomen persoonlijke
beleidsopvattingen.
Uitgangspunt van de Wob is dat overheidsinformatie openbaar is. Dit geldt in
beginsel ook voor documenten opgesteld ten behoeve van intern beraad. Dit is het
beraad over een bestuurlijke aangelegenheid binnen een bestuursorgaan, dan wel
binnen een kring van overheden in het kader van de gezamenlijke
verantwoordelijkheid voor een bestuurlijke aangelegenheid. Uit de
wetsgeschiedenis blijkt dat onder het begrip ‘documenten opgesteld ten behoeve
van intern beraad’ onder meer moeten worden begrepen: nota’s van ambtenaren
aan hun politieke en ambtelijk leidinggevenden, correspondentie tussen de
onderdelen van een ministerie en tussen ministeries onderling, concepten van
stukken, agenda’s, notulen, samenvattingen en conclusies van interne
besprekingen en rapporten van ambtelijke adviescommissies. Degene die de
stukken heeft opgesteld moet de bedoeling hebben gehad dat ze zouden dienen
voor intern beraad.
Pagina 3 van 10Programma DG Stikstof
Ons kenmerk
Artikel 11, eerste lid, van de Wob bepaalt dat uit documenten die zijn opgesteld DGS / 22013752
ten behoeve van intern beraad geen informatie wordt verstrekt over persoonlijke
beleidsopvattingen. Onder ‘persoonlijke beleidsopvattingen’ wordt verstaan:
ambtelijke adviezen, visies, standpunten en overwegingen. Dergelijke opvattingen
worden niet openbaar gemaakt omdat een zekere mate van veiligheid en
vertrouwelijkheid noodzakelijk is om te kunnen komen tot een effectieve
besluitvorming. Ambtenaren en bestuurders moeten onderling en met
bewindspersonen kunnen brainstormen. Feiten, prognoses, beleidsalternatieven,
de gevolgen van een bepaald beleidsalternatief of andere onderdelen met een
overwegend objectief karakter worden door mij niet beschouwd als persoonlijke
beleidsopvattingen. De totstandkoming van beleid en regelgeving wordt met de
openbaarheid van dergelijke informatie inzichtelijk.
De documenten, waarbij in de inventarislijst, in de kolom “Wob”, 11.1 staat
vermeld, zijn opgesteld ten behoeve van intern beraad en bevatten persoonlijke
beleidsopvattingen. Er is van de mogelijkheid om gebruik te maken van artikel 11,
eerste lid, van de Wob beperkt gebruik gemaakt. Slechts bij enkele
conceptgedachtes over hoe om te gaan met de verificatiecriteria is ervoor gekozen
om een aantal persoonlijke beleidsopvattingen niet openbaar te maken om een
zekere mate van veiligheid en vertrouwelijkheid te creëren tussen ministeries en
bewindspersonen.
Voorts zijn enkele passages niet openbaar gemaakt waarbij bij openbaarmaking
de procespositie van de Staat onevenredig zou worden benadeeld, zoals hiervoor
vermeld.
Ik acht het niet in het belang van een goede en democratische bestuursvoering
om deze persoonlijke beleidsopvattingen openbaar te maken, zowel in tot op de
persoon herleidbare als geanonimiseerde vorm.
In de regel worden concepten geweigerd op grond van artikel 11, eerste lid, van
de Wob omdat deze feitelijk reeds openbaar zijn voor zover zij overeenstemmen
met de definitieve versie, en bestaan uit persoonlijke beleidsopvattingen bestemd
voor intern beraad voor zover zij daarvan afwijken. In document 211 is een
concepttekst niet gelakt omdat die tekst laat zien hoe verificatiecriteria tot stand
zijn gekomen.
Wijze van openbaarmaking
De documenten treft u bij dit besluit in kopie aan.
Pagina 4 van 10Programma DG Stikstof
Plaatsing op internet Ons kenmerk
DGS / 22013752
Dit besluit en de stukken die met dit besluit voor een ieder openbaar worden,
worden geanonimiseerd op www.rijksoverheid.nl geplaatst.
Afschrift aan belanghebbenden
Een afschrift van dit besluit zend ik aan belanghebbenden.
Hoogachtend,
De Minister voor Natuur en Stikstof.
namens deze:
10.2.e
Eva Heijblom
plaatsvervangend secretaris-generaal
Een belanghebbende die bezwaar heeft tegen de weigering om informatie openbaar te
maken kan binnen zes weken na de dag waarop dit is bekend gemaakt een bezwaarschrift
indienen. Het bezwaarschrift moet door de indiener zijn ondertekend en bevat ten minste
zijn naam en adres, de dagtekening, een omschrijving van het besluit waartegen het
bezwaar is gericht en de gronden waarop het bezwaar rust. Dit bezwaarschrift moet worden
gericht aan de Minister voor Natuur en Stikstof, directie Wetgeving en Juridische Zaken,
Postbus 20401, 2500 EK ’s-Gravenhage. Dit besluit is verzonden op de in de aanhef
vermelde datum.
Pagina 5 van 10Programma DG Stikstof
Bijlage 1 – Relevante artikelen uit de Wob Ons kenmerk
DGS / 22013752
Artikel 1
In deze wet en de daarop berustende bepalingen wordt verstaan onder:
a. document: een bij een bestuursorgaan berustend schriftelijk stuk of ander
materiaal dat gegevens bevat;
b. bestuurlijke aangelegenheid: een aangelegenheid die betrekking heeft op
beleid van een bestuursorgaan, daaronder begrepen de voorbereiding en
de uitvoering ervan;
c. intern beraad: het beraad over een bestuurlijke aangelegenheid binnen
een bestuursorgaan, dan wel binnen een kring van bestuursorganen in
het kader van de gezamenlijke verantwoordelijkheid voor een
bestuurlijke aangelegenheid;
d. niet-ambtelijke adviescommissie: een van overheidswege ingestelde
instantie, met als taak het adviseren van een of meer bestuursorganen
en waarvan geen ambtenaren lid zijn, die het bestuursorgaan waaronder
zij ressorteren adviseren over de onderwerpen die aan de instantie zijn
voorgelegd. Ambtenaren, die secretaris of adviserend lid zijn van een
adviesinstantie, worden voor de toepassing van deze bepaling niet als
leden daarvan beschouwd;
e. ambtelijke of gemengd samengestelde adviescommissie: een instantie,
met als taak het adviseren van één of meer bestuursorganen, die geheel
of gedeeltelijk is samengesteld uit ambtenaren, tot wier functie behoort
het adviseren van het bestuursorgaan waaronder zij ressorteren over de
onderwerpen die aan de instantie zijn voorgelegd;
f. persoonlijke beleidsopvatting: een opvatting, voorstel, aanbeveling of
conclusie van een of meer personen over een bestuurlijke
aangelegenheid en de daartoe door hen aangevoerde argumenten;
g. milieu-informatie: hetgeen daaronder wordt verstaan in artikel 19.1a van
de Wet milieubeheer;
h. hergebruik: het gebruik van informatie die openbaar is op grond van deze
of een andere wet en die is neergelegd in documenten berustend bij een
overheidsorgaan, voor andere doeleinden dan het oorspronkelijke doel
binnen de publieke taak waarvoor de informatie is geproduceerd;
i. overheidsorgaan:
1°. een orgaan van een rechtspersoon die krachtens publiekrecht is
ingesteld, of
2°. een ander persoon of college, met enig openbaar gezag bekleed.
Pagina 6 van 10Programma DG Stikstof
Artikel 3 Ons kenmerk
DGS / 22013752
1. Een ieder kan een verzoek om informatie neergelegd in documenten over een
bestuurlijke aangelegenheid richten tot een bestuursorgaan of een onder
verantwoordelijkheid van een bestuursorgaan werkzame instelling, dienst of
bedrijf.
2. De verzoeker vermeldt bij zijn verzoek de bestuurlijke aangelegenheid of het
daarop betrekking hebbend document, waarover hij informatie wenst te
ontvangen.
3. De verzoeker behoeft bij zijn verzoek geen belang te stellen.
4. Indien een verzoek te algemeen geformuleerd is, verzoekt het bestuursorgaan
de verzoeker zo spoedig mogelijk om zijn verzoek te preciseren en is het hem
daarbij behulpzaam.
5. Een verzoek om informatie wordt ingewilligd met inachtneming van het
bepaalde in de artikelen 10 en 11.
Artikel 6
1. Het bestuursorgaan beslist op het verzoek om informatie zo spoedig mogelijk,
doch uiterlijk binnen vier weken gerekend vanaf de dag na die waarop het verzoek
is ontvangen.
2. Het bestuursorgaan kan de beslissing voor ten hoogste vier weken verdagen.
Van de verdaging wordt voor de afloop van de eerste termijn schriftelijk
gemotiveerd mededeling gedaan aan de verzoeker.
3. Onverminderd artikel 4:15 van de Algemene wet bestuursrecht wordt de
termijn voor het geven van een beschikking opgeschort gerekend vanaf de dag na
die waarop het bestuursorgaan de verzoeker meedeelt dat toepassing is gegeven
aan artikel 4:8 van de Algemene wet bestuursrecht, tot de dag waarop door de
belanghebbende of belanghebbenden een zienswijze naar voren is gebracht of de
daarvoor gestelde termijn ongebruikt is verstreken.
4. Indien de opschorting, bedoeld in het derde lid, eindigt, doet het
bestuursorgaan daarvan zo spoedig mogelijk mededeling aan de verzoeker, onder
vermelding van de termijn binnen welke de beschikking alsnog moet worden
gegeven.
5. Indien het bestuursorgaan heeft besloten informatie te verstrekken, wordt de
informatie verstrekt tegelijk met de bekendmaking van het besluit, tenzij naar
verwachting een belanghebbende bezwaar daar tegen heeft, in welk geval de
informatie niet eerder wordt verstrekt dan twee weken nadat de beslissing is
bekendgemaakt.
6. Voor zover het verzoek betrekking heeft op het verstrekken van milieu-
informatie:
a. bedraagt de uiterste beslistermijn in afwijking van het eerste lid twee
weken indien het bestuursorgaan voornemens is de milieu-informatie te
verstrekken terwijl naar verwachting een belanghebbende daar bezwaar
tegen heeft;
b. kan de beslissing slechts worden verdaagd op grond van het tweede lid,
indien de omvang of de gecompliceerdheid van de milieu-informatie een
verlenging rechtvaardigt;
c. zijn het derde en vierde lid niet van toepassing.
Pagina 7 van 10Programma DG Stikstof
Ons kenmerk
DGS / 22013752
Artikel 7
1. Het bestuursorgaan verstrekt de informatie met betrekking tot de documenten
die de verlangde informatie bevatten door:
a. kopie ervan te geven of de letterlijke inhoud ervan in andere vorm te
verstrekken,
b. kennisneming van de inhoud toe te staan,
c. een uittreksel of een samenvatting van de inhoud te geven, of
d. inlichtingen daaruit te verschaffen.
2. Het bestuursorgaan verstrekt de informatie in de door de verzoeker verzochte
vorm, tenzij:
a. het verstrekken van de informatie in die vorm redelijkerwijs niet gevergd
kan worden;
b. de informatie reeds in een andere, voor de verzoeker gemakkelijk
toegankelijke vorm voor het publiek beschikbaar is.
3. Indien het verzoek betrekking heeft op milieu-informatie als bedoeld in artikel
19.1a, eerste lid, onder b, van de Wet milieubeheer, verstrekt het
bestuursorgaan, zo nodig, en indien deze informatie voorhanden is, tevens
informatie over de methoden die zijn gebruikt bij het samenstellen van
eerstbedoelde informatie.
Artikel 10
1. Het verstrekken van informatie ingevolge deze wet blijft achterwege voor zover
dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft, die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in de artikelen 9, 10 en 87 van de
Algemene verordening gegevensbescherming, tenzij de verstrekking
kennelijk geen inbreuk op de persoonlijke levenssfeer maakt.
2. Het verstrekken van informatie ingevolge deze wet blijft eveneens achterwege
voor zover het belang daarvan niet opweegt tegen de volgende belangen:
a. de betrekkingen van Nederland met andere staten en met internationale
organisaties;
b. de economische of financiële belangen van de Staat, de andere
publiekrechtelijke lichamen of de in artikel 1a, onder c en d, bedoelde
bestuursorganen;
c. de opsporing en vervolging van strafbare feiten;
Pagina 8 van 10Programma DG Stikstof
d. inspectie, controle en toezicht door bestuursorganen; Ons kenmerk
DGS / 22013752
e. de eerbiediging van de persoonlijke levenssfeer;
f. het belang, dat de geadresseerde erbij heeft als eerste kennis te kunnen
nemen van de informatie;
g. het voorkomen van onevenredige bevoordeling of benadeling van bij de
aangelegenheid betrokken natuurlijke personen of rechtspersonen dan
wel van derden.
3. Het tweede lid, aanhef en onder e, is niet van toepassing voorzover de
betrokken persoon heeft ingestemd met openbaarmaking.
4. Het eerste lid, aanhef en onder c en d, het tweede lid, aanhef en onder e, en
het zevende lid, aanhef en onder a, zijn niet van toepassing voorzover het milieu-
informatie betreft die betrekking heeft op emissies in het milieu. Voorts blijft in
afwijking van het eerste lid, aanhef en onder c, het verstrekken van milieu-
informatie uitsluitend achterwege voorzover het belang van openbaarmaking niet
opweegt tegen het daar genoemde belang.
5. Het tweede lid, aanhef en onder b, is van toepassing op het verstrekken van
milieu-informatie voor zover deze handelingen betreft met een vertrouwelijk
karakter.
6. Het tweede lid, aanhef en onder g, is niet van toepassing op het verstrekken
van milieu-informatie.
7. Het verstrekken van milieu-informatie ingevolge deze wet blijft eveneens
achterwege voorzover het belang daarvan niet opweegt tegen de volgende
belangen:
a. de bescherming van het milieu waarop deze informatie betrekking heeft;
b. de beveiliging van bedrijven en het voorkomen van sabotage.
8. Voorzover het vierde lid, eerste volzin, niet van toepassing is, wordt bij het
toepassen van het eerste, tweede en zevende lid op milieu-informatie in
aanmerking genomen of deze informatie betrekking heeft op emissies in het
milieu.
Artikel 11
1. In geval van een verzoek om informatie uit documenten, opgesteld ten
behoeve van intern beraad, wordt geen informatie verstrekt over daarin
opgenomen persoonlijke beleidsopvattingen.
2. Over persoonlijke beleidsopvattingen kan met het oog op een goede en
democratische bestuursvoering informatie worden verstrekt in niet tot personen
herleidbare vorm. Indien degene die deze opvattingen heeft geuit of zich erachter
heeft gesteld, daarmee heeft ingestemd, kan de informatie in tot personen
herleidbare vorm worden verstrekt.
3. Met betrekking tot adviezen van een ambtelijke of gemengd samengestelde
adviescommissie kan het verstrekken van informatie over de daarin opgenomen
persoonlijke beleidsopvattingen plaatsvinden, indien het voornemen daartoe door
het bestuursorgaan dat het rechtstreeks aangaat aan de leden van de
adviescommissie voor de aanvang van hun werkzaamheden kenbaar is gemaakt.
Pagina 9 van 10Programma DG Stikstof
4. In afwijking van het eerste lid wordt bij milieu-informatie het belang van de Ons kenmerk
DGS / 22013752
bescherming van de persoonlijke beleidsopvattingen afgewogen tegen het belang
van openbaarmaking. Informatie over persoonlijke beleidsopvattingen kan
worden verstrekt in niet tot personen herleidbare vorm. Het tweede lid, tweede
volzin, is van overeenkomstige toepassing.
Pagina 10 van 10